<h1 id="zaverecny_projekt">Závěrečný projekt
<a href="#header-zaverecny_projekt" class="header-link">#</a>
</h1>
<p>Kurz máš již za sebou a přišel čas na závěrečný projekt, ten je dobrovolný. Záleží jen na tobě, zda se chceš dále vzdělávat, v rámci kurzu využít možností koučů a posunout se ještě o kus dál. Naprogramuj vlastní závěrečný projekt s využitím svých nově získaných znalostí na téma tvého výběru.</p>
<p>Možné směry projektu</p>
<ul>
<li>datová analýza</li>
<li>lexikální analýza</li>
<li>počítačová hra</li>
<li>pokročilý algoritmus</li>
<li>práce s open API / vlastní web API</li>
<li>web scraping aplikace</li>
<li>webová aplikace</li>
</ul>
<p>Možností je spousta a fantazii se meze nekladou. Směry můžeš i kombinovat a mít např. aplikaci, co zpracuje data z webu (scraping) zanalyzuje je, vytvoří grafy (datová analýza) a zobrazí jako vlastní webovou stránku (web app).</p>
<p>Závěrečný projekt je nejen zakončením kurzu, ale může velmi dobře posloužit při pohovoru do zaměstnání. Tvůj budoucí zaměstnavatel chce vidět, jak vypadá tvůj kód. Některé firmy posílají zadání úkolu k vypracování, jiné si rádi prohlédnout tvojí práci. V každém případě ti tvůj vlastní projekt přidá plusové body. Proto si <strong>vyber téma, které je ti blízké a chtěla by ses mu dále věnovat</strong>.</p>
<p>Základní znalosti si získala na kurzu, ale o svém vybraném tématu si budeš muset něco nastudovat i sama. Projektem nemáš jen ukázat, že jsi zvládla pochopit látku kurzu, ale že se dokážeš sama dále vzdělávat a řešit složitější problémy.</p>
<h2 id="kouc_tveho_projektu">Kouč tvého projektu
<a href="#header-kouc_tveho_projektu" class="header-link">#</a>
</h2>
<p>S projektem ti nemusí pomáhat pouze kouč, který ti pomáhal celý semestr. Každý z koučů je dobrý v něčem jiném, takže by bylo dobré využít jeho znalostí v jeho specializaci. Podle toho, co si vybereš za téma, tak pak můžeš kontaktovat i jiné kouče.</p>
<h4 id="alby">Alby
<a href="#header-alby" class="header-link">#</a>
</h4>
<p>Konzole tě moc nebaví, raději pracuješ s grafikou a moderní interaktivními aplikacemi?
Web v Djangu je pro to ideální a těžko najít v našem týmu někoho lepšího než Alby.</p>
<h4 id="milan">Milan
<a href="#header-milan" class="header-link">#</a>
</h4>
<p>Ráda šetříš čas automatizací, pracuješ s daty a analyzuješ?
Pak zkus Milana, který má v téhle oblasti zkušenosti z praxe a může ti pomoct při scrapingu webů, datovou analýzou a vývojem automatizačních nástrojů.</p>
<h4 id="patrik">Patrik
<a href="#header-patrik" class="header-link">#</a>
</h4>
<p>Zajímají tě databáze, API a co se děje na pozadí webu ale ne UI?
Radši by si vystavovala endpointy a vracela JSONy než řešila formátování testu a barvičky?
Patrik tě rád dovede až k práci backend vývojářky.</p>
<h4 id="prema">Přema
<a href="#header-prema" class="header-link">#</a>
</h4>
<p>Pokud ráda zkoumáš problémy do hloubky a chceš si vyzkoušet například analyzovat jazyk nebo vytvořit vlastní?
Přema se tímto rád baví taky a bude ti dobrým pomocníkem. Dále pomůže v optimalizaci řešení složitějších problémů.</p>
<h4 id="zdenek">Zdeněk
<a href="#header-zdenek" class="header-link">#</a>
</h4>
<p>Líbila se ti Flasková aplikace, ale přišla ti moc nudná, když vracela jen text?
Jestli by tě bavilo jí obarvit a rozhýbat, tak napiš Zdeňkovi.
Sám obarvil a rozhýbal několik webových aplikací, takže ti s roky zkušeností bude dobrým koučem.
Dokáže pomoci s i automatickým testováním pomocí Sellenia.</p>
<h2 id="formalni_pozadavky_na_zaverecny_projekt">Formální požadavky na závěrečný projekt
<a href="#header-formalni_pozadavky_na_zaverecny_projekt" class="header-link">#</a>
</h2>
<p>Téma práce je čistě na tobě, ale po technické a formální stránce by projekt měl splňovat určitá kritéria.</p>
<h3 id="oop">OOP
<a href="#header-oop" class="header-link">#</a>
</h3>
<p>Použij třídy a principy OOP. Téměř vždy se dá najít jejich vhodné využití a jejich znalost se v dnešní době mezi programátory považuje za samozřejmost.</p>
<h3 id="anglictina">Angličtina
<a href="#header-anglictina" class="header-link">#</a>
</h3>
<p>Angličtina je pro programátora taková samozřejmost jako to, že umí používat klávesnici a myš. Ukaž je jí ovládáš a že zvládáš nejen anglická slovíčka, ale i smysluplně pojmenovávat <a href="https://medium.com/@dasagrivamanu/python-naming-conventions-the-10-points-you-should-know-149a9aa9f8c7">proměnné</a>.</p>
<h3 id="dokumentace">Dokumentace
<a href="#header-dokumentace" class="header-link">#</a>
</h3>
<p>Psaní dokumentace by měla být další samozřejmost. Pomůže to lidem, kteří budou číst tvůj kód, pomůže to i tobě, až ho za pár let uvidíš a budeš přemýšlet, co dělá. Komentář by měl být vysvětlující, ne popisný - měl by říkat, proč kód něco dělá, ne popisovat co dělá. Jak na to najdeš <a href="https://realpython.com/documenting-python-code/">zde</a>.</p>
<h3 id="testy">Testy
<a href="#header-testy" class="header-link">#</a>
</h3>
<p>Psaní testů se může zdát jako nutné zlo. Zachránilo ale už spoustu kritických chyb před tím než mohly něco pokazit na produkci. Je dobré ukázat, že je umíš napsat a rozumíš jejich důležitosti.</p>
<h3 id="pep8">PEP8
<a href="#header-pep8" class="header-link">#</a>
</h3>
<p>Každá firma může mít vlastní tzv. code style, podle kterého formátuje kód. Všichni ale znají a ctí PEP8 jako základní formu formátování pythonního kódu.</p>
<h2 id="odevzdani_a_prezentace">Odevzdání a prezentace
<a href="#header-odevzdani_a_prezentace" class="header-link">#</a>
</h2>
<p>Na projekt si udělej nový repositář na <a href="https://github.com">GitHubu</a>. Zkus se vyhnout commit messages ve stylu <code>done</code>, <code>fixed bug</code> a podobně. Na hezkých a dobře vysvětlující <strong>commit messages</strong> záleží víc než si myslíš. Společně s kvalitní dokumentací pomáhají ostatním vývojářům a tobě v budoucnu se nezamotat v nic neříkajícím kódu bez vysvětlení. Jak psát hezké commit messages najdeš <a href="https://chris.beams.io/posts/git-commit/">zde</a>.</p>
<p>Doufám, že si práci na závěrečném projektu užiješ a budeme se těšit na jeho prezentaci 25.1.2023 v 18h klasicky v Nekavárně.</p>