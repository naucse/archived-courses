<p>Prozatím jsme si při programování vystačili hlavně s operátory.
Sčítali jsme čísla pomocí <code>+</code>, porovnávali jsme pomocí <code>if</code>.</p>
<p>V Pythonu je operátorů poměrně málo. Už z nich známe skoro půlku!
Tady jsou všechny Pythonní operátory:</p>
<div>
    <code>==</code> <code>!=</code>
    <code>&lt;</code> <code>&gt;</code>
    <code>&lt;=</code> <code>&gt;=</code>
    <code class="text-muted">|</code> <code class="text-muted">^</code>
    <code class="text-muted">&amp;</code>
    <code class="text-muted">&lt;&lt;</code> <code class="text-muted">&gt;&gt;</code>
    <code>+</code> <code>-</code>
    <code>*</code> <code class="text-muted">@</code> <code>/</code>
    <code>//</code> <code>%</code>
    <code class="text-muted">~</code>
    <code>**</code>
    <code class="text-muted">[ ]</code> <code class="text-muted">( )</code>
    <code class="text-muted">{ }</code>
    <code class="text-muted">.</code>
</div><div>
    <code class="text-muted">lambda</code>
    <code class="text-muted">if else</code>
    <code>or</code> <code>and</code> <code>not</code>
    <code class="text-muted">in</code> <code class="text-muted">not in</code>
    <code class="text-muted">is</code> <code class="text-muted">is not</code>
</div><p>Asi jste si ale neuvědomili, že jsme pracovali i s funkcemi - třeba s <code>print</code>
nebo <code>input</code>.</p>
<p>Co je to tedy funkce? Jedná se o kus kódu, který je nějako pojmenovaný, třeba
právě <code>print</code>. Tento kód provádí to, co popisuje jeho název - <code>print</code>
tiskne text. Funkce mívají vstupy, což jsou hodnoty, se kterými se v kódu dále
pracuje - <code>print</code> má jako vstup mj. text, který se má vytisknout. Funkce také mívají
výstup. Díky tomu můžeme výsledek funkce použít v dalších částech programu.</p>
<p>V Pythonu se funkce sdružují do modulů. No modulech není nic složitého -
jsou to jen soubory s příponou <code>.py</code>. Jméno modulu je stejné,
jako jméno souboru.</p>
<p>Příkladem funkce z matematiky je sinus:</p>
<ul>
<li><var>x</var> = sin <var>a</var></li>
</ul>
<p>Python má tuto funkci zabudovanou, jenom přidáme závorky,
aby bylo jasnější, k čemu se operace vztahuje:</p>
<div class="highlight"><pre><span></span><span class="n">slovo</span> <span class="o">=</span> <span class="s1">&#39;Ahoj&#39;</span>
<span class="n">delka</span> <span class="o">=</span> <span class="nb">len</span><span class="p">(</span><span class="n">slovo</span><span class="p">)</span>      <span class="c1"># Vypočítání délky</span>
<span class="nb">print</span><span class="p">(</span><span class="n">delka</span><span class="p">)</span>
</pre></div><p>Funkce <code>sin</code> se musí <em>naimportovat</em> z modulu <code>math</code>.</p>
<div class="highlight"><pre><span></span><span class="kn">from</span> <span class="nn">math</span> <span class="kn">import</span> <span class="n">sin</span>

<span class="n">x</span> <span class="o">=</span> <span class="n">sin</span><span class="p">(</span><span class="mi">1</span><span class="p">)</span>  <span class="c1"># (v radiánech)</span>
<span class="nb">print</span><span class="p">(</span><span class="n">x</span><span class="p">)</span>
</pre></div><p>Jak je vidět, funkce sinus je tak trochu schovaná.
Přece jen, <code>print</code> nebo <code>if</code> potřebují všichni, ale ne všichni mají
rádi matematiku…</p>
<div class="admonition warning"><p class="admonition-title">Import a pojmenování souborů</p>
<p>Při importování je potřeba si dávat pozor na pojmenování souborů:
importuješ-li <code>from math</code>, nesmí se tvůj program jmenovat <code>math.py</code>.</p>
<p>Proč? Když Python v adresáři, ze kterého program pouštíš, najde soubor
<code>math.py</code>, bude se snažit importovat <code>sin</code> z něho místo
z předpřipravené sady matematických funkcí.</p>
</div><h2 id="volani_funkci">Volání funkcí
<a href="#header-volani_funkci" class="header-link">#</a>
</h2>
<p>Funkci voláme <em>jménem</em>.</p>
<p>Je to jméno jako u proměnných – vlastně to <em>je</em> proměnná,
jen je v ní, místo čísla nebo řetězce, funkce.</p>
<p>K tomu, abys funkci mohl/a použít, potřebuješ znát její
<em>jméno</em> – tady <code>len</code>.
Za jméno funkce patří závorky,
do nichž uzavřeš <em>argument</em> (neboli <em>vstup</em>) funkce.
To je informace, se kterou bude funkce
pracovat – třeba <code>len</code> ze svého argumentu vypočítá délku.</p>
<p>Celému výrazu <code>len(slovo)</code> se říká <em>volání funkce</em> (angl. <em>function call</em>).
Jeho výsledek, takzvaná <em>návratová</em> hodnota
(angl. <em>return value</em>) se dá třeba přiřadit do proměnné.</p>
<p><span class="figure"><a href="naucse:static?filename=call-anatomy.svg"><img src="naucse:static?filename=call-anatomy.svg" alt="Diagram volání funkce"></a></span></p>
<div class="admonition note"><p class="admonition-title">Pro matematiky</p>
<p>Máš-li rád/a matematiku, dej pozor!
Funkce v Pythonu je něco jiného než funkce v matematice,
i když se stejně jmenují a podobně zapisují.
Pythonní funkce může např. mít pro stejný argument různé hodnoty.</p>
</div><h3 id="volani_funkce_jako_vyraz">Volání funkce jako výraz
<a href="#header-volani_funkce_jako_vyraz" class="header-link">#</a>
</h3>
<p>Vzpomínáš si, jak Python vyhodnocuje výrazy?</p>
<div class="highlight"><pre><span></span><span class="n">vysledek</span> <span class="o">=</span> <span class="mi">3</span> <span class="o">*</span> <span class="p">(</span><span class="mi">5</span> <span class="o">+</span> <span class="mi">2</span><span class="p">)</span>
<span class="c1">#              ╰──┬──╯</span>
<span class="n">vysledek</span> <span class="o">=</span> <span class="mi">3</span> <span class="o">*</span>    <span class="mi">7</span>
<span class="c1">#          ╰─┬────╯</span>
<span class="n">vysledek</span> <span class="o">=</span>  <span class="mi">21</span>
</pre></div><p>Volání funkce je taky výraz.
Stejně jako <code>a + b</code> je výraz, který něco udělá podle hodnot <code>a</code> a <code>b</code>
a výsledek dá k dispozici, <code>len(slovo)</code> je výraz, který něco udělá
podle hodnoty <code>slovo</code> a výsledek dá k dispozici.</p>
<p>Vždycky, když Python při vyhodnocování narazí na jméno funkce se závorkami,
funkci <em>zavolá</em>, zjistí výsledek a dosadí ho:</p>
<div class="highlight"><pre><span></span><span class="n">vysledek</span> <span class="o">=</span> <span class="nb">len</span><span class="p">(</span><span class="s2">&quot;Ahoj!&quot;</span><span class="p">)</span>
<span class="c1">#          ╰────┬─────╯</span>
<span class="n">vysledek</span> <span class="o">=</span>      <span class="mi">5</span>
</pre></div><p>Volání funkce můžeš kombinovat s jinými výrazy, třeba se součtem:</p>
<div class="highlight"><pre><span></span><span class="n">delka</span> <span class="o">=</span> <span class="nb">len</span><span class="p">(</span><span class="s1">&#39;Ahoj&#39;</span><span class="p">)</span> <span class="o">+</span> <span class="nb">len</span><span class="p">(</span><span class="s1">&#39;!&#39;</span><span class="p">)</span>
<span class="c1">#        ╰──┬─────╯    ╰─┬───╯</span>
<span class="n">delka</span> <span class="o">=</span>     <span class="mi">4</span>       <span class="o">+</span>    <span class="mi">1</span>
<span class="c1">#           ╰───────┬────╯</span>
<span class="n">delka</span> <span class="o">=</span>             <span class="mi">5</span>
</pre></div><p>Nebo v podmínce ifu – třeba u:</p>
<div class="highlight"><pre><span></span><span class="k">if</span> <span class="nb">len</span><span class="p">(</span><span class="s1">&#39;Ahoj!&#39;</span><span class="p">)</span> <span class="o">&lt;=</span> <span class="mi">3</span><span class="p">:</span>
    <span class="nb">print</span><span class="p">(</span><span class="s1">&#39;pozdrav je krátký&#39;</span><span class="p">)</span>
</pre></div><p>… se za <code>len('Ahoj!') &lt;= 3</code> nakonec dosadí nepravda (<code>False</code>):</p>
<div class="highlight"><pre><span></span>   <span class="nb">len</span><span class="p">(</span><span class="s1">&#39;Ahoj!&#39;</span><span class="p">)</span> <span class="o">&lt;=</span> <span class="mi">3</span>
<span class="c1">#  ╰─────┬────╯</span>
         <span class="mi">5</span>      <span class="o">&lt;=</span> <span class="mi">3</span>
<span class="c1">#        ╰──────┬──╯</span>
              <span class="kc">False</span>
</pre></div><p>Volání funkce můžeš použít i jako argument pro jinou funkci:</p>
<div class="highlight"><pre><span></span><span class="nb">print</span><span class="p">(</span><span class="nb">len</span><span class="p">(</span><span class="s1">&#39;Ahoj&#39;</span><span class="p">))</span>
<span class="c1">#     ╰────┬────╯</span>
<span class="nb">print</span><span class="p">(</span>     <span class="mi">4</span>     <span class="p">)</span>   <span class="c1"># vypíše 4</span>
</pre></div><p>Nebo to zkombinovat dohromady:</p>
<div class="highlight"><pre><span></span><span class="n">x</span> <span class="o">=</span> <span class="mi">5</span>
<span class="nb">print</span><span class="p">(</span><span class="nb">len</span><span class="p">(</span><span class="s1">&#39;Ahoj&#39;</span><span class="p">)</span> <span class="o">+</span> <span class="n">x</span><span class="p">)</span>
<span class="c1">#     ╰────┬────╯   |</span>
<span class="nb">print</span><span class="p">(</span>     <span class="mi">4</span>      <span class="o">+</span> <span class="mi">5</span><span class="p">)</span>
<span class="c1">#          ╰───┬────╯</span>
<span class="nb">print</span><span class="p">(</span>         <span class="mi">9</span>     <span class="p">)</span>
</pre></div><p>… a podobně.</p>
<h3 id="procedury">Procedury
<a href="#header-procedury" class="header-link">#</a>
</h3>
<p>Možná sis všiml/a, že jednu funkci už voláš déle: <code>print("Ahoj!")</code>
je taky volání funkce.
Stejně jako <code>len</code> dostává <code>print</code> v závorkách argument – hodnotu, se
kterou pracuje.
Liší se ale návratovou hodnotou.</p>
<p>Funkce <code>print</code> sice něco <em>udělá</em> – vypíše text
na obrazovku – ale nevrátí žádný smysluplný výsledek, který by zbytek programu
mohl dál zpracovat.</p>
<p>Funkcím, které nic nevrací (jen něco udělají) se občas říká <em>procedury</em>.
V Pythonu není hranice mezi „normální“ funkcí a procedurou příliš ostrá,
ale přesto se hodí tento koncept znát.
Pár příkladů:</p>
<ul>
<li>Funkce, která vybere náhodné číslo, je „normální“.
Svůj výsledek vrátí; program s ním může dál pracovat.</li>
<li>Funkce, která vykreslí na obrazovku kolečko, je <em>procedura</em>.
Žádnou zajímavou hodnotu programu nevrací.</li>
<li>Funkce, která spočítá průměrný věk obyvatelstva podle informací ze sčítání
lidu je „normální“. Svůj výsledek vrátí a program s ním může dál pracovat.</li>
<li>Funkce, která přehraje písničku reproduktorem, je <em>procedura</em>.
Nic zajímavého programu nevrací.</li>
</ul>
<div class="admonition note"><p>Na rozdíl od ostatních termínů, které se tu učíš, není
„procedura“ v Pythonu zavedený pojem.
Je vypůjčený z jazyka Pascal.
Kdybys o něm diskutoval/a s nějakým zkušeným programátorem,
odkaž ho prosím na tyto materiály.</p>
</div><h2 id="argumenty">Argumenty
<a href="#header-argumenty" class="header-link">#</a>
</h2>
<p>Argument je to, co funkci dáš k dispozici. Hodnota, se kterou funkce pracuje.
Chceš-li délku řetězce <code>Ahoj!</code>, použiješ funkci <code>len</code> která umí vypočítat
délku <em>jakéhokoli</em> řetězce a jako argument, v závorkách, jí dáš tu svoji
konkrétní hodnotu: <code>len('Ahoj!')</code>.</p>
<p>Podobně funkce <code>print</code> umí vypsat jakoukoli hodnotu.
Tu, kterou má vypsat ve tvém konkrétním případě, jí předáš jako argument.</p>
<p>Některým funkcím můžeš předat i více argumentů.
Třeba zrovna funkci <code>print</code>, která všechny své argumenty vypíše na řádek.
Jednotlivé argumenty se oddělují čárkami:</p>
<div class="highlight"><pre><span></span><span class="nb">print</span><span class="p">(</span><span class="mi">1</span><span class="p">,</span> <span class="mi">2</span><span class="p">,</span> <span class="mi">3</span><span class="p">)</span>
</pre></div><div class="highlight"><pre><span></span><span class="nb">print</span><span class="p">(</span><span class="s2">&quot;Jedna plus dva je&quot;</span><span class="p">,</span> <span class="mi">1</span> <span class="o">+</span> <span class="mi">2</span><span class="p">)</span>
</pre></div><p>Některé funkce nepotřebují žádný argument.
Příkladem je zase <code>print</code>.
Je ale nutné použít závorky – i když jsou prázdné.
Hádej, co tohle volání udělá?</p>
<div class="highlight"><pre><span></span><span class="nb">print</span><span class="p">()</span>
</pre></div><div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <p>Funkce <code>print</code> zavolaná bez argumentů napíše prázdný řádek.</p>
    </div>
</div><h3 id="pojmenovane_argumenty">Pojmenované argumenty
<a href="#header-pojmenovane_argumenty" class="header-link">#</a>
</h3>
<p>Některé funkce umí pracovat i s <em>pojmenovanými</em> argumenty.
Píšou se podobně jako přiřazení do proměnné,
s rovnítkem, ale uvnitř závorek.</p>
<p>Třeba funkce <code>print</code> při výpisu odděluje jednotlivé argumenty mezerou,
ale pomocí argumentu <code>sep</code> se dá použít i něco jiného.</p>
<div class="highlight"><pre><span></span><span class="nb">print</span><span class="p">(</span><span class="mi">1</span><span class="p">,</span> <span class="mi">2</span><span class="p">,</span> <span class="mi">3</span><span class="p">,</span> <span class="mi">4</span><span class="p">,</span> <span class="n">sep</span><span class="o">=</span><span class="s1">&#39;, &#39;</span><span class="p">)</span>     <span class="c1"># Místo mezery odděluj čárkou</span>
</pre></div><p>Dá se změnit i to, co <code>print</code> udělá na konci výpisu.
Normálně přejde na nový řádek, ale argumentem <code>end</code> můžeš říct, co se má vypsat 
<em>místo toho</em>.</p>
<div class="admonition note"><p>Tenhle příklad je potřeba napsat do souboru; v interaktivní konzoli
nebude výstup vypadat tak, jak má.</p>
</div><div class="highlight"><pre><span></span><span class="nb">print</span><span class="p">(</span><span class="s1">&#39;1 + 2&#39;</span><span class="p">,</span> <span class="n">end</span><span class="o">=</span><span class="s1">&#39; &#39;</span><span class="p">)</span>     <span class="c1"># Místo přechodu na nový řádek jen napiš mezeru</span>
<span class="nb">print</span><span class="p">(</span><span class="s1">&#39;=&#39;</span><span class="p">,</span> <span class="n">end</span><span class="o">=</span><span class="s1">&#39; &#39;</span><span class="p">)</span>
<span class="nb">print</span><span class="p">(</span><span class="mi">1</span> <span class="o">+</span> <span class="mi">2</span><span class="p">,</span> <span class="n">end</span><span class="o">=</span><span class="s1">&#39;!&#39;</span><span class="p">)</span>
<span class="nb">print</span><span class="p">()</span>
</pre></div><h3 id="funkce_je_potreba_volat">Funkce je potřeba volat
<a href="#header-funkce_je_potreba_volat" class="header-link">#</a>
</h3>
<p>Pozor na to, že když nenapíšeš závorky, funkce se nezavolá!
Výraz <code>len(s)</code> je <em>volání funkce</em>, ale <code>len</code> bez závorek označuje
<em>funkci samotnou</em>.</p>
<p>Výsledek <code>len(s)</code> je číslo; <code>len</code> je funkce.</p>
<p>Čísla můžeš sečítat, můžeš tedy napsat <code>len(s) + 1</code>.
Funkce ale sečítat nejde – <code>len + 1</code> nedává smysl.</p>
<p>Často se ale stane, že závorky prostě zapomeneš.
Zkus si, co dělají následující příklady, a pozorně si přečti výsledky
a chybové hlášky, abys pak podobné chyby poznal/a:</p>
<div class="highlight"><pre><span></span><span class="nb">print</span><span class="p">(</span><span class="nb">len</span><span class="p">(</span><span class="s1">&#39;a&#39;</span><span class="p">))</span>     <span class="c1"># Volání funkce (a vypsání výsledku)</span>
<span class="nb">print</span><span class="p">(</span><span class="nb">len</span><span class="p">)</span>          <span class="c1"># Vypsání samotné funkce</span>
<span class="nb">print</span><span class="p">(</span><span class="nb">len</span> <span class="o">+</span> <span class="mi">1</span><span class="p">)</span>      <span class="c1"># Sečtení funkce a čísla</span>
</pre></div><h2 id="prehled_funkci">Přehled funkcí
<a href="#header-prehled_funkci" class="header-link">#</a>
</h2>
<div class="highlight"><pre><span></span><span class="nb">input</span><span class="p">(</span><span class="s1">&#39;zadej vstup: &#39;</span><span class="p">)</span>
</pre></div><h3 id="prevadeni_typu">Převádění typů
<a href="#header-prevadeni_typu" class="header-link">#</a>
</h3>
<p>Co ale když nechceme pracovat s řetězcem, ale třeba s číslem?
Tady nám pomůže skupina funkcí, které umí převádět čísla na řetězce a zpátky.
Každý ze tří <em>typů</em> (angl. <em>types</em>) proměnných, které zatím známe,
má funkci, která vezme nějakou hodnotu a vrátí podobnou hodnotu „svého“ typu.
Na celá čísla je funkce <code>int</code> (z angl. <em>integer</em>), na reálná čísla je <code>float</code>
(z angl. <em>floating-point</em>), a pro řetězce <code>str</code> (z angl. <em>string</em>).</p>
<div class="highlight"><pre><span></span><span class="nb">int</span><span class="p">(</span><span class="n">x</span><span class="p">)</span>              <span class="c1"># převod na celé číslo</span>
<span class="nb">float</span><span class="p">(</span><span class="n">x</span><span class="p">)</span>            <span class="c1"># převod na reálné číslo</span>
<span class="nb">str</span><span class="p">(</span><span class="n">x</span><span class="p">)</span>              <span class="c1"># převod na řetězec</span>
</pre></div><p>Příklady:</p>
<div class="highlight"><pre><span></span><span class="mi">3</span> <span class="o">==</span> <span class="nb">int</span><span class="p">(</span><span class="s1">&#39;3&#39;</span><span class="p">)</span> <span class="o">==</span> <span class="nb">int</span><span class="p">(</span><span class="mf">3.0</span><span class="p">)</span> <span class="o">==</span> <span class="nb">int</span><span class="p">(</span><span class="mf">3.141</span><span class="p">)</span> <span class="o">==</span> <span class="nb">int</span><span class="p">(</span><span class="mi">3</span><span class="p">)</span>
<span class="mf">8.12</span> <span class="o">==</span> <span class="nb">float</span><span class="p">(</span><span class="s1">&#39;8.12&#39;</span><span class="p">)</span> <span class="o">==</span> <span class="nb">float</span><span class="p">(</span><span class="mf">8.12</span><span class="p">)</span>
<span class="mf">8.0</span> <span class="o">==</span> <span class="nb">float</span><span class="p">(</span><span class="mi">8</span><span class="p">)</span> <span class="o">==</span> <span class="nb">float</span><span class="p">(</span><span class="s1">&#39;8&#39;</span><span class="p">)</span> <span class="o">==</span> <span class="nb">float</span><span class="p">(</span><span class="mf">8.0</span><span class="p">)</span>
<span class="s1">&#39;3&#39;</span> <span class="o">==</span> <span class="nb">str</span><span class="p">(</span><span class="mi">3</span><span class="p">)</span> <span class="o">==</span> <span class="nb">str</span><span class="p">(</span><span class="s1">&#39;3&#39;</span><span class="p">)</span>
<span class="s1">&#39;3.141&#39;</span> <span class="o">==</span> <span class="nb">str</span><span class="p">(</span><span class="mf">3.141</span><span class="p">)</span> <span class="o">==</span> <span class="nb">str</span><span class="p">(</span><span class="s1">&#39;3.141&#39;</span><span class="p">)</span>
</pre></div><p>Ne všechny převody jsou možné:</p>
<div class="highlight"><pre><span></span><span class="nb">int</span><span class="p">(</span><span class="s1">&#39;blablabla&#39;</span><span class="p">)</span>    <span class="c1"># chyba!</span>
<span class="nb">float</span><span class="p">(</span><span class="s1">&#39;blablabla&#39;</span><span class="p">)</span>  <span class="c1"># chyba!</span>
<span class="nb">int</span><span class="p">(</span><span class="s1">&#39;8.9&#39;</span><span class="p">)</span>          <span class="c1"># chyba!</span>
</pre></div><p>…a jak si poradit s chybou, která nastane,
když použiješ špatnou hodnotu, si řekneme později.
Teď je hlavní to, že už víš, jak funguje
<code>int(input('zadej číslo: '))</code> z minula!</p>
<h3 id="matematicke_funkce">Matematické funkce
<a href="#header-matematicke_funkce" class="header-link">#</a>
</h3>
<p>Matematika je občas potřeba, takže se pojďme
podívat, jak v Pythonu pracovat s čísly.</p>
<p>Jedna zajímavá matematická funkce je k dispozici vždy:</p>
<div class="highlight"><pre><span></span><span class="nb">round</span><span class="p">(</span><span class="n">cislo</span><span class="p">)</span>    <span class="c1"># zaokrouhlení</span>
</pre></div><p>Spousta dalších se dá importovat z modulu <code>math</code>:</p>
<div class="highlight"><pre><span></span><span class="kn">from</span> <span class="nn">math</span> <span class="kn">import</span> <span class="n">sin</span><span class="p">,</span> <span class="n">cos</span><span class="p">,</span> <span class="n">tan</span><span class="p">,</span> <span class="n">sqrt</span><span class="p">,</span> <span class="n">floor</span><span class="p">,</span> <span class="n">ceil</span>

<span class="n">sin</span><span class="p">(</span><span class="n">uhel</span><span class="p">)</span>       <span class="c1"># sinus</span>
<span class="n">cos</span><span class="p">(</span><span class="n">uhel</span><span class="p">)</span>       <span class="c1"># kosinus</span>
<span class="n">tan</span><span class="p">(</span><span class="n">uhel</span><span class="p">)</span>       <span class="c1"># tangens</span>
<span class="n">sqrt</span><span class="p">(</span><span class="n">cislo</span><span class="p">)</span>     <span class="c1"># druhá odmocnina</span>

<span class="n">floor</span><span class="p">(</span><span class="n">cislo</span><span class="p">)</span>    <span class="c1"># zaokrouhlení dolů</span>
<span class="n">ceil</span><span class="p">(</span><span class="n">cislo</span><span class="p">)</span>     <span class="c1"># zaokrouhlení nahoru</span>
</pre></div><h3 id="nahoda">Náhoda
<a href="#header-nahoda" class="header-link">#</a>
</h3>
<p>Nakonec si ukážeme dvě funkce z modulu
<code>random</code>, které jsou velice
užitečné pro hry.</p>
<div class="highlight"><pre><span></span><span class="kn">from</span> <span class="nn">random</span> <span class="kn">import</span> <span class="n">randrange</span><span class="p">,</span> <span class="n">uniform</span>

<span class="n">randrange</span><span class="p">(</span><span class="n">a</span><span class="p">,</span> <span class="n">b</span><span class="p">)</span>   <span class="c1"># náhodné celé číslo od a do b-1</span>
<span class="n">uniform</span><span class="p">(</span><span class="n">a</span><span class="p">,</span> <span class="n">b</span><span class="p">)</span>     <span class="c1"># náhodné reálné číslo od a do b</span>
</pre></div><p>Pozor na to, že <code>randrange(a, b)</code>
nikdy nevrátí samotné <code>b</code>.
Pokud potřebujeme náhodně vybrat ze tří možností,
použij <code>randrange(0, 3)</code>,
což vrátí <code>0</code>, <code>1</code>, nebo
<code>2</code>:</p>
<div class="highlight"><pre><span></span><span class="kn">from</span> <span class="nn">random</span> <span class="kn">import</span> <span class="n">randrange</span>

<span class="n">cislo</span> <span class="o">=</span> <span class="n">randrange</span><span class="p">(</span><span class="mi">0</span><span class="p">,</span> <span class="mi">3</span><span class="p">)</span>  <span class="c1"># číslo je od 0, 1, nebo 2</span>
<span class="k">if</span> <span class="n">cislo</span> <span class="o">==</span> <span class="mi">0</span><span class="p">:</span>
    <span class="nb">print</span><span class="p">(</span><span class="s1">&#39;Kolečko&#39;</span><span class="p">)</span>
<span class="k">elif</span> <span class="n">cislo</span> <span class="o">==</span> <span class="mi">1</span><span class="p">:</span>
    <span class="nb">print</span><span class="p">(</span><span class="s1">&#39;Čtvereček&#39;</span><span class="p">)</span>
<span class="k">else</span><span class="p">:</span>  <span class="c1"># 2</span>
    <span class="nb">print</span><span class="p">(</span><span class="s1">&#39;Trojúhelníček&#39;</span><span class="p">)</span>
</pre></div><div class="admonition note"><p>Pamatuj, když importuješ z modulu <code>random</code>, nesmí se tvůj soubor
jmenovat <code>random.py</code>.</p>
</div><h3 id="a_dalsi">A další
<a href="#header-a_dalsi" class="header-link">#</a>
</h3>
<p>Python dává k dispozici obrovské množství dalších
funkcí a modulů, i když ne všem budeš ze začátku
rozumět.
Všechny jsou – anglicky – popsány v dokumentaci Pythonu, např.
<a href="https://docs.python.org/3/library/functions.html">vestavěné funkce</a>,
<a href="https://docs.python.org/3/library/math.html">matematika</a>.</p>