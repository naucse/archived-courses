<h1 id="webove_aplikace_flask">Webové aplikace: Flask
<a href="#header-webove_aplikace_flask" class="header-link">#</a>
</h1>
<p>Python je víceúčelový jazyk.
V minulých lekcích jsme tvořili aplikace pro příkazovou řádku,
nyní se podíváme na aplikace webové.</p>
<p>Webových frameworků pro Python je více, mezi nejznámější patří <a href="https://www.djangoproject.com/">Django</a> nebo <a href="http://flask.pocoo.org/">Flask</a>.
Pro naše účely použijeme <a href="http://flask.pocoo.org/">Flask</a>, protože je nejrychlejší na pochopení.</p>
<h2 id="flask">Flask
<a href="#header-flask" class="header-link">#</a>
</h2>
<p>Flask opět můžete nainstalovat do virtuálního prostředí.</p>
<div class="highlight"><pre><span></span><span class="gp gp-VirtualEnv">(__venv__)</span> <span class="go">&gt; python -m pip install Flask</span>
</pre></div><p>Základní použití Flasku je poměrně primitivní.
Do souboru <code>hello.py</code> napište:</p>
<div class="highlight"><pre><span></span><span class="c1"># soubor hello_flask.py</span>
<span class="c1"># nejjednodušší Flask webová aplikace</span>

<span class="kn">from</span> <span class="nn">flask</span> <span class="kn">import</span> <span class="n">Flask</span>

<span class="n">app</span> <span class="o">=</span> <span class="n">Flask</span><span class="p">(</span><span class="vm">__name__</span><span class="p">)</span>
<span class="n">app</span><span class="o">.</span><span class="n">config</span><span class="p">[</span><span class="s1">&#39;DEBUG&#39;</span><span class="p">]</span> <span class="o">=</span> <span class="kc">True</span>


<span class="nd">@app</span><span class="o">.</span><span class="n">route</span><span class="p">(</span><span class="s1">&#39;/&#39;</span><span class="p">)</span>
<span class="k">def</span> <span class="nf">index</span><span class="p">():</span>
    <span class="sd">&quot;&quot;&quot;Tato funce se zavolá, když uživatel přijde</span>
<span class="sd">    na domovskou stránku naší aplikace.</span>
<span class="sd">    Vrátí řetězec, který se zobrazí v prohlížeči.</span>
<span class="sd">    &quot;&quot;&quot;</span>
    <span class="k">return</span> <span class="s1">&#39;Ahoj Pyladies!&#39;</span>


<span class="k">if</span> <span class="vm">__name__</span> <span class="o">==</span> <span class="s2">&quot;__main__&quot;</span><span class="p">:</span>
    <span class="c1"># spustí aplikaci</span>
    <span class="n">app</span><span class="o">.</span><span class="n">run</span><span class="p">()</span>
</pre></div><p>Pak aplikaci spusťte následovně:</p>
<div class="highlight"><pre><span></span><span class="gp gp-VirtualEnv">(__venv__)</span> <span class="go">&gt; python hello.py</span>
<span class="go"> * Serving Flask app &quot;hello&quot;</span>
<span class="go"> * Forcing debug mode on</span>
<span class="go"> * Running on http://127.0.0.1:5000/ (Press CTRL+C to quit)</span>
<span class="go"> * Restarting with stat</span>
<span class="go"> * Debugger is active!</span>
<span class="go"> * Debugger PIN: 189-972-345</span>
</pre></div><p>Na zmíněné adrese byste měli v prohlížeči vidět použitý text.</p>
<p>Tím, že jsme nastavili konfigurační hodnotu <code>DEBUG</code> jsme zapli ladícím režim,
který si popíšeme za chvíli.</p>
<p>V programu jsme jako <code>app</code> vytvořili flaskovou aplikaci.
Argument <code>__name__</code> je jméno modulu – Flask podle něj hledá soubory,
které k aplikaci patří (viz <code>static</code> a <code>templates</code> níže).</p>
<p>Pomocí dekorátoru <a href="https://flask.palletsprojects.com/en/1.1.x/api/#flask.Flask.route"><code>@app.route</code></a> jsme zaregistrovali takzvaný <em>view</em> (pohled) –
funkci, která vrací obsah pro danou <a href="naucse:page?lesson=fast-track/http#url-anatomy">cestu v URL</a>.
Tomuto spojení cesty a pohledové funkce se říká <em>route</em> (nebo počeštěně „routa“).
My konkrétně říkáme, že na cestě <code>/</code> (tedy na „domovské stránce“) bude
k dispozici obsah, který vrátí funkce <code>index</code>.</p>
<p>Více různých adres lze obsloužit jednoduše přidáním dalších funkcí:</p>
<div class="highlight"><pre><span></span><span class="nd">@app</span><span class="o">.</span><span class="n">route</span><span class="p">(</span><span class="s1">&#39;/&#39;</span><span class="p">)</span>
<span class="k">def</span> <span class="nf">index</span><span class="p">():</span>
    <span class="k">return</span> <span class="s1">&#39;Index Page&#39;</span>

<span class="nd">@app</span><span class="o">.</span><span class="n">route</span><span class="p">(</span><span class="s1">&#39;/hello/&#39;</span><span class="p">)</span>
<span class="k">def</span> <span class="nf">hello</span><span class="p">():</span>
    <span class="k">return</span> <span class="s1">&#39;Hello, World&#39;</span>
</pre></div><p>Na adrese <a href="http://127.0.0.1:5000/hello/"><code>http://127.0.0.1:5000/hello/</code></a> pak uvidíte druhou stránku.</p>
<h3 id="ladici_rezim">Ladící režim
<a href="#header-ladici_rezim" class="header-link">#</a>
</h3>
<p>Při povolení ladícího režimu (konfigurační proměnná <code>DEBUG</code>) zapneme příjemnější
výpis chyb a aplikace se automaticky restartuje po změnách.</p>
<p>Zkuste ve funkci <code>hello()</code> vyvolat výjimku (například dělení nulou – <code>1/0</code>)
a podívat se, jak chyba v ladícím režimu „vypadá“:
Flask ukáže <em>traceback</em> podobný tomu z příkazové řádky a navíc vám na každé
úrovni umožní pomocí malé ikonky spustit konzoli.
Bezpečnostní PIN k této konzoli najdete v terminálu, kde server běží.</p>
<p>Ladící režim je užitečný, ale nebezpečný – návštěvníkům stránky může
(po prolomení celkem jednoduchého „hesla“) umožnit spustit jakýkoli pythonní kód.
Navíc aplikaci zpomaluje.
Používejte ho proto <em>pouze</em> na svém počítači.</p>
<h3 id="dynamicke_routy">Dynamické routy
<a href="#header-dynamicke_routy" class="header-link">#</a>
</h3>
<p>Když vytváříte dynamický web, ne vždy můžete všechna URL znát dopředu.
Budete například chtít zobrazit informace o uživatelích na adresách
jako <code>/user/pylady/</code>, ale nemůžete při každé registraci nového uživatele
přidávat novou funkci do kódu.
Musíte použít <a href="https://flask.palletsprojects.com/en/1.1.x/quickstart/#variable-rules">dynamické routy</a>:</p>
<div class="highlight"><pre><span></span><span class="nd">@app</span><span class="o">.</span><span class="n">route</span><span class="p">(</span><span class="s1">&#39;/user/&lt;username&gt;/&#39;</span><span class="p">)</span>
<span class="k">def</span> <span class="nf">profile</span><span class="p">(</span><span class="n">username</span><span class="p">):</span>
    <span class="k">return</span> <span class="sa">f</span><span class="s1">&#39;User </span><span class="si">{</span><span class="n">username</span><span class="si">}</span><span class="s1">&#39;</span>
</pre></div><p>Proměnnou část cesty ohraničíte lomenými závorkami a použijte jako parametr
funkce. Pokud chcete, můžete specifikovat, na jaký obsah se pravidlo vztahuje.
Například číselný idenifikátor článku pro adresy jako <code>/post/42/</code> můžete zadat
takto:</p>
<div class="highlight"><pre><span></span><span class="nd">@app</span><span class="o">.</span><span class="n">route</span><span class="p">(</span><span class="s1">&#39;/post/&lt;int:post_id&gt;/&#39;</span><span class="p">)</span>
</pre></div><p>Můžete použít různá pravidla, např.:</p>
<ul>
<li><code>string</code> akceptuje jakýkoliv text bez lomítek (výchozí)</li>
<li><code>int</code> akceptuje celá čísla (a pohledové funkci je předá jako <code>int</code>, ne text)</li>
<li><code>float</code> akceptuje i desetinná čísla s tečkou (a předá je jako <code>float</code>)</li>
<li><code>path</code> akceptuje text i s lomítky</li>
</ul>
<p>Rout můžete definovat i víc pro jednu funkci.
Často se to používá s výchozí hodnotou argumentu:</p>
<div class="highlight"><pre><span></span><span class="nd">@app</span><span class="o">.</span><span class="n">route</span><span class="p">(</span><span class="s1">&#39;/hello/&#39;</span><span class="p">)</span>
<span class="nd">@app</span><span class="o">.</span><span class="n">route</span><span class="p">(</span><span class="s1">&#39;/hello/&lt;name&gt;/&#39;</span><span class="p">)</span>
<span class="k">def</span> <span class="nf">hello</span><span class="p">(</span><span class="n">name</span><span class="o">=</span><span class="s1">&#39;world&#39;</span><span class="p">):</span>
    <span class="k">return</span> <span class="sa">f</span><span class="s1">&#39;Hello, </span><span class="si">{</span><span class="n">name</span><span class="si">}</span><span class="s1">!&#39;</span>
</pre></div><h3 id="ziskani_url">Získání URL
<a href="#header-ziskani_url" class="header-link">#</a>
</h3>
<p>Opačným způsobem jak k routám přistupovat je, když potřebujete získat URL
nějaké stránky, například protože potřebujete zobrazit odkaz.
K tomu se používá funkce <a href="https://flask.palletsprojects.com/en/1.1.x/api/#flask.url_for"><code>url_for()</code></a>, která jako první parametr bere jméno
routy (neboli jméno funkce, která routu obsluhuje), a pak pojmenované argumenty
pro pravidla v dynamické routě:</p>
<div class="highlight"><pre><span></span><span class="kn">from</span> <span class="nn">flask</span> <span class="kn">import</span> <span class="n">url_for</span>

<span class="o">...</span>

<span class="nd">@app</span><span class="o">.</span><span class="n">route</span><span class="p">(</span><span class="s1">&#39;/url/&#39;</span><span class="p">)</span>
<span class="k">def</span> <span class="nf">show_url</span><span class="p">():</span>
    <span class="k">return</span> <span class="n">url_for</span><span class="p">(</span><span class="s1">&#39;profile&#39;</span><span class="p">,</span> <span class="n">username</span><span class="o">=</span><span class="s1">&#39;pylady&#39;</span><span class="p">)</span>
</pre></div><p>Tuto funkci jde použít jen uvnitř pohledové funkce,
Pokud ji chcete vyzkoušet například v interaktivní konzoli,
můžete použít speciální kontext:</p>
<div class="highlight"><pre><span></span><span class="gp">&gt;&gt;&gt; </span><span class="k">with</span> <span class="n">app</span><span class="o">.</span><span class="n">test_request_context</span><span class="p">():</span>
<span class="gp">... </span>    <span class="nb">print</span><span class="p">(</span><span class="n">url_for</span><span class="p">(</span><span class="s1">&#39;profile&#39;</span><span class="p">,</span> <span class="n">username</span><span class="o">=</span><span class="s1">&#39;pylady&#39;</span><span class="p">))</span>
<span class="gp">...
</span><span class="go">/user/pylady/</span>
</pre></div><p>Možná si říkáte, proč tu URL prostě nevytvořit ručně.
S takovým přístupem byste ale mohli narazit na problém, pokud cestu později
změníte – což se může stát např. i když web nasadíte na jiný server.
Generování URL vám také může zjednodušit nasazení statické verze stránek.</p>
<p>Pro URL v rámci vašich stránek proto doporučujeme <code>url_for</code> používat důsledně.</p>
<h3 id="sablony">Šablony
<a href="#header-sablony" class="header-link">#</a>
</h3>
<p>Zatím jsou naše webové stránky poměrně nudné: obsahují jen prostý text,
nepoužívají HTML.</p>
<div class="admonition note"><p>O webových technologiích <a href="https://developer.mozilla.org/en-US/docs/Web/HTML">HTML</a> a <a href="https://developer.mozilla.org/en-US/docs/Web/CSS">CSS</a> se můžete dočíst více
např. na stránkách <a href="https://developer.mozilla.org/en-US/docs/Web">MDN</a>.</p>
</div><p>HTML se dá psát přímo v Pythonu:</p>
<div class="highlight"><pre><span></span><span class="nd">@app</span><span class="o">.</span><span class="n">route</span><span class="p">(</span><span class="s1">&#39;/&#39;</span><span class="p">)</span>
<span class="k">def</span> <span class="nf">hello</span><span class="p">():</span>
    <span class="k">return</span> <span class="s1">&#39;&lt;html&gt;&lt;head&gt;&lt;title&gt;...&#39;</span>
</pre></div><p>...ale není to nebylo příliš příjemné.
Python je jazyk dělaný na popis algoritmů, procesů a logiky spíš než obsahu.
Lepší je HTML dát do zvláštního souboru a použít ho jako <em>šablonu</em>
(angl. <em>template</em>).
Z Flasku vypadá použití šablony takto:</p>
<div class="highlight"><pre><span></span><span class="kn">from</span> <span class="nn">flask</span> <span class="kn">import</span> <span class="n">render_template</span>

<span class="nd">@app</span><span class="o">.</span><span class="n">route</span><span class="p">(</span><span class="s1">&#39;/hello/&#39;</span><span class="p">)</span>
<span class="nd">@app</span><span class="o">.</span><span class="n">route</span><span class="p">(</span><span class="s1">&#39;/hello/&lt;name&gt;/&#39;</span><span class="p">)</span>
<span class="k">def</span> <span class="nf">hello</span><span class="p">(</span><span class="n">name</span><span class="o">=</span><span class="kc">None</span><span class="p">):</span>
    <span class="k">return</span> <span class="n">render_template</span><span class="p">(</span><span class="s1">&#39;hello.html&#39;</span><span class="p">,</span> <span class="n">name</span><span class="o">=</span><span class="n">name</span><span class="p">)</span>
</pre></div><p>Funkce <code>render_template</code> nejen vrátí HTML z daného souboru, ale umí do něj
i doplnit informace, které dostane v pojmenovaných argumentech.</p>
<p>Ukažme si to na příkladu: vedle souboru s kódem vytvořte složku <code>templates</code>
a v ní <code>hello.html</code> s tímto obsahem:</p>
<div class="highlight"><pre><span></span><span class="cp">&lt;!doctype html&gt;</span>
<span class="p">&lt;</span><span class="nt">html</span><span class="p">&gt;</span>
    <span class="p">&lt;</span><span class="nt">head</span><span class="p">&gt;</span>
        <span class="p">&lt;</span><span class="nt">title</span><span class="p">&gt;</span>Hello from Flask<span class="p">&lt;/</span><span class="nt">title</span><span class="p">&gt;</span>
    <span class="p">&lt;/</span><span class="nt">head</span><span class="p">&gt;</span>
    <span class="p">&lt;</span><span class="nt">body</span><span class="p">&gt;</span>
        <span class="cp">{%</span> <span class="k">if</span> <span class="nv">name</span> <span class="cp">%}</span>
            <span class="p">&lt;</span><span class="nt">h1</span><span class="p">&gt;</span>Hello <span class="cp">{{</span> <span class="nv">name</span> <span class="cp">}}</span>!<span class="p">&lt;/</span><span class="nt">h1</span><span class="p">&gt;</span>
            <span class="p">&lt;</span><span class="nt">a</span> <span class="na">href</span><span class="o">=</span><span class="s">&quot;</span><span class="cp">{{</span> <span class="nv">url_for</span><span class="o">(</span><span class="s1">&#39;hello&#39;</span><span class="o">)</span> <span class="cp">}}</span><span class="s">&quot;</span><span class="p">&gt;</span>Go back home<span class="p">&lt;/</span><span class="nt">a</span><span class="p">&gt;</span>
        <span class="cp">{%</span> <span class="k">else</span> <span class="cp">%}</span>
            <span class="p">&lt;</span><span class="nt">h1</span><span class="p">&gt;</span>Hello, World!<span class="p">&lt;/</span><span class="nt">h1</span><span class="p">&gt;</span>
        <span class="cp">{%</span> <span class="k">endif</span> <span class="cp">%}</span>
    <span class="p">&lt;/</span><span class="nt">body</span><span class="p">&gt;</span>
<span class="p">&lt;/</span><span class="nt">html</span><span class="p">&gt;</span>
</pre></div><p>Šablony používají (jako výchozí variantu) šablonovací jazyk <a href="https://jinja.palletsprojects.com/en/2.10.x/templates/">Jinja2</a>,
který se s Flaskem a jinými frameworky pro Python používá často.
Kompletní popis jazyka najdete v <a href="https://jinja.palletsprojects.com/en/2.10.x/templates/">dokumentaci</a>, ale
pro většinu stránek se obejdete s doplněním hodnoty (<code>{{ promenna }}</code>)
a podmíněným obsahem (<code>{% if %}</code>) jako výše,
případně s <a href="https://jinja.palletsprojects.com/en/2.10.x/templates/#for">cyklem</a>: <code>{% for %}</code>/<code>{% endfor %}</code>. Ve větších
aplikacích se pak hodí použití <code>{% include ... %}</code>, <code>{% extends ... %}</code> 
a případně také tvorba maker <code>{% macro ... %}</code>/<code>{% endmacro %}</code>.</p>
<p>Veškerý kontext (proměnné) do šablony musí přijít z volání <code>render_template()</code>.
Navíc můžete použít vybrané funkce, např. <code>url_for()</code>.
(Jiné funkce známé z Pythonu ale použít nejdou – ač jsou podobné, je Jinja2
jiný jazyk než Python.)</p>
<h3 id="staticke_soubory">Statické soubory
<a href="#header-staticke_soubory" class="header-link">#</a>
</h3>
<p>Pokud budete potřebovat nějaké statické soubory (např. styly CSS nebo
obrázky), dejte je do adresáře <code>static</code> vedle souboru s kódem
a přistupujte k nim pomocí routy <code>static</code>:</p>
<div class="highlight"><pre><span></span><span class="n">url_for</span><span class="p">(</span><span class="s1">&#39;static&#39;</span><span class="p">,</span> <span class="n">filename</span><span class="o">=</span><span class="s1">&#39;style.css&#39;</span><span class="p">)</span>
</pre></div><p>V šabloně pak například:</p>
<div class="highlight"><pre><span></span><span class="p">&lt;</span><span class="nt">link</span> <span class="na">href</span><span class="o">=</span><span class="s">&quot;</span><span class="cp">{{</span> <span class="nv">url_for</span><span class="o">(</span><span class="s1">&#39;static&#39;</span><span class="o">,</span> <span class="nv">filename</span><span class="o">=</span><span class="s1">&#39;style.css&#39;</span><span class="o">)</span> <span class="cp">}}</span><span class="s">&quot;</span> <span class="na">rel</span><span class="o">=</span><span class="s">&quot;stylesheet&quot;</span><span class="p">&gt;</span>
</pre></div><h3 id="a_dalsi">A další
<a href="#header-a_dalsi" class="header-link">#</a>
</h3>
<p>Flask umí i další věci – například zpracování formulářů, chybové stránky nebo
přesměrování. Také existuje i řada <a href="https://flask.palletsprojects.com/en/1.1.x/extensions/?highlight=extensions">rozšíření</a>,
které mohou ušetřit práci s běžnými úkony jako například správa uživatelů,
 tvorba REST API nebo integrace s různými službami.</p>
<p>Všechno to najdete
<a href="https://flask.palletsprojects.com/en/1.1.x/quickstart/">v dokumentaci</a>.</p>