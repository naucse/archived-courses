<div class="cell border-box-sizing text_cell rendered"><div class="prompt input_prompt">
</div><div class="inner_cell">
<div class="text_cell_render border-box-sizing rendered_html">
<h1 id="priklady_pro_zamysleni">Příklady pro zamyšlení
<a href="#header-priklady_pro_zamysleni" class="header-link">#</a>
</h1>
<p>Následující příklady nejsou na programování. Pouze si popovídáme o tom, jak byste danou situaci pomocí
strojového učení řešili.</p>
<p>Míč je na tvojí straně. Neboj se navrhnout cokoli, co ti bude připadat dobré, koučové tě případně usměrní.</p>
</div>
</div>
</div>
<div class="cell border-box-sizing text_cell rendered"><div class="prompt input_prompt">
</div><div class="inner_cell">
<div class="text_cell_render border-box-sizing rendered_html">
<ol>
<li><p><strong>Diabetes</strong>. 
Prohlédni si následující náhled dat a navrhni, jak bys predikovala progresi nemoci u nového pacienta.</p>
<ul>
<li>Můžeš si úlohu převést na úlohu s krajinou. Co budou souřadnice a co bude výška krajiny?</li>
<li>Jak budeš měřit úspěšnost predikce?</li>
<li>Jak posoudíš, zda se ti úlohu podařilo dostatečně zvládnout?</li>
<li>Jak zajistit, aby vstupy a výstupy modelu byly reálná čísla? </li>
</ul>
<p><img src="naucse:static?filename=diabetes.png" alt="dataset_preview"></p>
</li>
</ol>
<hr>

<ol>
<li><p><strong>Kategorické proměnné</strong> 
Chtěli bychom na základě údajů v tabulce predikovat výši platu. Jak si poradíme s kategorickými proměnnými - <code>rank</code>, <code>discipline</code>?</p>
<p><img src="naucse:static?filename=salaries.png" alt="dataset_preview"></p>
</li>
</ol>
<hr>

<ol>
<li><strong>Věk</strong>. Máme nového šéfa. V rámci zefektivnění evidence zaměstnanců chce vytvořit model, který bude pro hodnotu rodného čísla vracet věk. Co bude vstupem a výstupem, jak budeme postupovat?</li>
</ol>
<hr>

<ol>
<li><strong>Populace</strong>. Stáhni si notebook <a href="naucse:static?filename=excercise.ipynb">excercise.ipynb</a> a datový soubor <a href="naucse:static?filename=population.csv">population.csv</a> (ulož do stejného adresáře).
Je v něm vypracovaná úloha predikce počtu obyvatel v závislosti 
na velikosti oblasti/města. Naučený model (<em>krabička</em>) ale počet
obyvatel často podhodnocuje.
Prohlédni si řešení v notebooku a zkus přijít na to,
co je v na něm špatně. </li>
</ol>
<hr>

<ol>
<li><strong>Baseline</strong>. V předchozím úkolu jsme použili jako <em>baseline</em> řešení průměr. Napadá tě jiná jednoduchá cesta, jak velikost populace odhadovat?</li>
</ol>
<hr>

<ol>
<li><strong>Časová řada</strong>. Máme k dispozici následující data o počasí:
<img src="naucse:static?filename=data_ruzyne.png" alt="dataset_preview">
Jak bys postupovala, pokud bys chtěla predikovat průměrnou teplotu?</li>
</ol>
<hr>

<ol>
<li><strong>PyLadies</strong> Máš k dispozici statistiku účastnic PyLadies. Počet splněných úkolů, počty absencí, zda PyLady už pracovala před kurzem s daty. Co potřebuješ k tomu, abys na základě těchto informací byla schopná predikovat pravděpodobnost, že daná účastnice najde po kurzu práci jako datová analytička?</li>
</ol>
<hr>


<ol>
<li><strong>Personalista</strong> Dostali jste hromadu CV uchazečů. Chtěli byste vytvořit model, který na základě údajů ze životopisu navrhne vhodný plat.</li>
</ol>
</div>
</div>
</div>


