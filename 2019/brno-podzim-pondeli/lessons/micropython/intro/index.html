<h2>MicroPython – taky Python</h2>
<p>Tak jako máš na počítači nainstalovaný operační
systém, na vývojové desce je takzvaný <em>firmware</em>,
program, který ovládá všechny ty drátky,
čipy a světýlka, co v ní jsou.
My používáme firmware zvaný <em>MicroPython</em>,
který navíc rozumí jazyku Python a umí provádět pythonní příkazy. Zkus si to!
Tři zobáčky, které vyskočí když se k destičce připojíš (příp. když pak
zmáčkneš Enter), přišly
ze zařízení, které teď netrpělivě čeká na příkaz.</p>
<div class="highlight"><pre><span></span><span class="gp">&gt;&gt;&gt; </span><span class="mi">1</span><span class="o">+</span><span class="mi">1</span>
<span class="go">2</span>
<span class="gp">&gt;&gt;&gt; </span><span class="k">print</span><span class="p">(</span><span class="s1">&#39;Hello World&#39;</span><span class="p">)</span>
<span class="go">Hello World</span>
</pre></div><p>Téměř vše, co používáš v Pythonu na počítači,
umí MicroPython taky: čísla, řetězce, seznamy, třídy,
výjimky, moduly a tak dál.
Některé detaily ale jsou trochu osekané, aby se všechno
vešlo do extrémně malého prostoru.
Zkus si, jak se liší efekt následujících příkazů
od „velkého” Pythonu:</p>
<div class="highlight"><pre><span></span><span class="gp">&gt;&gt;&gt; </span><span class="k">print</span>
<span class="gp">&gt;&gt;&gt; </span><span class="kn">import</span> <span class="nn">math</span>
<span class="gp">&gt;&gt;&gt; </span><span class="n">math</span><span class="o">.</span><span class="n">pi</span>
</pre></div><p>Nejdůležitější věc, která je osekaná, je <em>standardní
knihovna</em> – většina modulů, které na
počítači můžeš naimportovat, v MicroPythonu chybí.
U modulů jako <code>turtle</code> je to pochopitelné,
ale v rámci šetření místem chybí i moduly jako <code>random</code>.
Většinou to příliš nevadí – malá zařízení se používají
na jiné věci než ta velká – ale je potřeba si na to
dát pozor.</p>
<p>Některé věci ze standardní knihovny se dají najít
ve zjednodušené formě na jiných místech.
Například ačkoliv modul <code>random</code> chybí,
náhodné číslo od 0 do 255 se dá získat pomocí:</p>
<div class="highlight"><pre><span></span><span class="gp">&gt;&gt;&gt; </span><span class="kn">from</span> <span class="nn">os</span> <span class="kn">import</span> <span class="n">urandom</span>
<span class="gp">&gt;&gt;&gt; </span><span class="n">urandom</span><span class="p">(</span><span class="mi">1</span><span class="p">)[</span><span class="mi">0</span><span class="p">]</span>
<span class="go">61</span>
</pre></div><h2>Ovládání konzole</h2>
<p>Při psaní složitějšího kódu si všimneš, že konzole MicroPythonu automaticky odsazuje.
To je pro malé programy pohodlné, ale umí to i znepříjemnit život – hlavně když chceš
kód do konzole zkopírovat odjinud.</p>
<p>Proto má konzole MicroPythonu speciální vkládací mód, který automatické odsazování vypíná.
Aktivuje se pomocí <kbd>Ctrl+E</kbd> a ukončuje se pomocí <kbd>Ctrl+D</kbd>.
Zkus si to na něčem jednoduchém:</p>
<div class="highlight"><pre><span></span><span class="k">if</span> <span class="bp">True</span><span class="p">:</span>
    <span class="k">print</span><span class="p">(</span><span class="s1">&#39;Všechno funguje!&#39;</span><span class="p">)</span>
</pre></div><ul>
<li><p>Kód napiš do textového editoru, označ a zkopíruj (např. <kbd>Ctrl+C</kbd>).</p>
</li>
<li><p>V terminálu MicroPythonu zmáčkni <kbd>Ctrl+E</kbd>. Objeví se:</p>
<div class="highlight"><pre><code>paste mode; Ctrl-C to cancel, Ctrl-D to finish
===</code></pre></div></li>
<li><p>Vlož kód do terminálu (např. přes menu pod pravým tlačítkem myši,
<kbd>Ctrl+Shift+V</kbd>)</p>
</li>
<li><p>Jestli kód vypadá dobře, pomocí <kbd>Ctrl+D</kbd> ho spusť.</p>
</li>
<li><p>Když vložený kód nevypadá dobře, nesnaž se ho editovat.
Zruš vkládání pomocí <kbd>Ctrl+C</kbd> a zkopíruj celý kód znovu.</p>
</li>
</ul>