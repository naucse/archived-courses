<h1>Instalace pro Linux</h1>
<p>Na správně nastaveném počítači stačí zadat:</p>
<div class="highlight"><pre><span></span><span class="gp">$ </span>picocom -b <span class="m">115200</span> --flow n /dev/ttyUSB0
</pre></div><p>Pokud příkaz neskončí s chybou, stiskni tlačítko <code>RST</code> na modulu.
Měly by se nakonec objevit tři zobáčky, <code>&gt;&gt;&gt;</code>.</p>
<p>Většina počítačů ale na komunikaci s malými zařízeními nastavená není.
Skončí-li příkaz <code>picocom</code> s chybou,
oprav ji podle následujícího návodu a zkus to znova.
(Možná bude potřeba vyřešit víc než jednu chybu.)</p>
<h2>Nenainstalovaný picocom</h2>
<p>Nemáš-li příkaz <code>picocom</code> nainstalovaný,
je potřeba ho nainstalovat (např.
<code>sudo dnf install picocom</code> nebo
<code>sudo apt-get install picocom</code>).</p>
<h2>Neexistující soubor</h2>
<p>Pokud <code>picocom</code> skončil s chybou
<code>No such file or directory</code>, pravděpodobně
je potřeba k zařízení přistupovat přes jiný soubor.
Použij příkaz <code>dmesg | tail</code>, který vypíše něco jako:</p>
<pre>
$ dmesg | tail
[703169.886296] ch341 1-1.1:1.0: device disconnected
[703176.972781] usb 1-1.1: new full-speed USB device number 45 using ehci-pci
[703177.059448] usb 1-1.1: New USB device found, idVendor=1a86, idProduct=7523
[703177.059454] usb 1-1.1: New USB device strings: Mfr=0, Product=2, SerialNumber=0
[703177.059457] usb 1-1.1: Product: USB2.0-Serial
[703177.060474] ch341 1-1.1:1.0: ch341-uart converter detected
[703177.062781] usb 1-1.1: ch341-uart converter now attached to <strong>ttyUSB0</strong>
</pre><p>Máš-li místo <code>ttyUSB0</code> něco jiného, v příkazu <code>picocom</code> to použij místo
<code>ttyUSB0</code>.</p>
<h2>Nedostatečné oprávnění</h2>
<p>Pokud <code>picocom</code> skončil s chybou <code>Permission denied</code>, potřebuješ získat
přístup k souboru zařízení.
To znamená přidat se do příslušné skupiny.
Na spoustě systémů (Fedora, Ubuntu, Debian) bude fungovat:</p>
<div class="highlight"><pre><span></span><span class="gp">$ </span>sudo usermod --append --group dialout <span class="k">$(</span>whoami<span class="k">)</span>
</pre></div><p>Kdyby si to stěžovalo že skupina neexistuje (např. na Arch Linux),
místo <code>dialout</code> použij <code>uucp</code>.</p>
<div class="admonition note"><p class="admonition-title">Co to dělá?</p>
<p><code>sudo</code> uvozuje administrační příkaz, který mění nastavení systému:
v tomto případě chceš udělit oprávnění přistupovat k zařízením.
<code>usermod</code> mění nastavení uživatelských účtů.
<code>--append --group</code> říká, že chceš přidat uživatele do skupiny.
<code>$(whoami)</code> doplní tvoje uživatelské jméno.</p>
</div><p>Po <code>usermod</code> je potřeba se znovu přihlásit, třeba příkazem:</p>
<div class="highlight"><pre><span></span><span class="gp">$ </span>su - <span class="k">$(</span>whoami<span class="k">)</span>
</pre></div><div class="admonition note"><p class="admonition-title">Co to dělá?</p>
<p><code>su</code> umožňuje se přihlásit jako daný uživatel.
<code>-</code> zařídí „plnohodnotné“ přihlášení – mimojiné se znovu načte seznam skupin.
<code>$(whoami)</code> doplní tvoje uživatelské jméno: přihlašuješ se znovu jako ty
sama.</p>
</div><p>Pro ověření spusť příkaz <code>groups</code>; v jeho výstupu by mělo být <code>dialout</code>
(příp. <code>uucp</code>).
Například:</p>
<div class="highlight"><pre><span></span><span class="gp">$ </span>groups
<span class="go">kristyna lp wheel dialout mock</span>
</pre></div><div class="admonition note"><p class="admonition-title">Co to dělá?</p>
<p>Příkaz <code>groups</code> vypíše skupiny, do kterých tvůj uživatelský účet patří.</p>
</div>