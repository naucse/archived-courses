<h2>Tóny a melodie</h2>
<p>Vezmi si další součástku – piezobudič, neboli „bzučítko”.</p>
<p>Tahle malá věc obsahuje speciální materiál, který se,
když ho připojíš ke zdroji napětí, trošku roztáhne.
Roztažením zatlačí na okolní vzduch a vytvoří tlakovou
vlnu, která může doputovat až k tvým uším.</p>
<p>Zkus si to – když bzučítko připojíš na <code>3V</code>
a <code>G</code> (tentokrát je jedno kterým směrem), uslyšíš tiché lupnutí.
A podobné lupnutí uslyšíš když součástku zase odpojíš.</p>
<p>Co se stane, když budeš napětí připojovat a odpojovat, řekněme, 32× za vteřinu?</p>
<p>Nebo 65×?</p>
<p>Nebo některou z těchto frekvencí?
Hz – <a href="https://en.wikipedia.org/wiki/Hertz">Hertz</a> – je jednotka frekvence;
„49 Hz“ znamená „49× za sekundu“.</p>
<table>
<thead><tr>
<th style="text-align:left">Nota </th>
<th style="text-align:right">Frekvence</th>
</tr>
</thead>
<tbody>
<tr>
<td style="text-align:left">C1</td>
<td style="text-align:right">32,70 Hz</td>
</tr>
<tr>
<td style="text-align:left">D</td>
<td style="text-align:right">36,71 Hz</td>
</tr>
<tr>
<td style="text-align:left">E</td>
<td style="text-align:right">41,20 Hz</td>
</tr>
<tr>
<td style="text-align:left">F</td>
<td style="text-align:right">43,65 Hz</td>
</tr>
<tr>
<td style="text-align:left">G</td>
<td style="text-align:right">49,00 Hz</td>
</tr>
<tr>
<td style="text-align:left">A</td>
<td style="text-align:right">55,00 Hz</td>
</tr>
<tr>
<td style="text-align:left">H</td>
<td style="text-align:right">61,74 Hz</td>
</tr>
<tr>
<td style="text-align:left">C2</td>
<td style="text-align:right">65,41 Hz</td>
</tr>
</tbody>
</table>
<p>Naprogramuj písničku! Potřebuješ-li víc not, pusť si <a href="naucse:static?filename=noty.py">program</a>,
který vypočítá další frekvence.</p>
<div class="admonition note"><p>MicroPython umožňuje jako frekvence zadávat jen celá čísla, takže budeš
potřebovat hodnoty zaokrouhlit.</p>
</div>