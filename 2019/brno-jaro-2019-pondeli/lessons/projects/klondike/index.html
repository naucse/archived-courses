<h1>Klondike Solitaire</h1>
<p>Pojďme vytvořit karetní hru <em>Klondike Solitaire</em>, kterou možná znáš v nějaké
počítačové verzi.</p>
<p><span class="figure"><a href="naucse:static?filename=klondike.png"><img src="naucse:static?filename=klondike.png" alt="Jedna z grafických podob hry"></a></span></p>
<p>Naše hra bude ze začátku jednodušší – nebudeme se zabývat grafikou,
ale logikou hry.
„Grafiku“ zatím zajistí textová konzole:</p>
<div class="highlight"><pre><code>   U     V          W     X     Y     Z
 [???] [   ]      [   ] [   ] [   ] [   ]

   A     B     C     D     E     F     G
 [3♣ ] [???] [???] [???] [???] [???] [???]
       [5 ♥] [???] [???] [???] [???] [???]
             [6♣ ] [???] [???] [???] [???]
                   [5♠ ] [???] [???] [???]
                         [Q ♥] [???] [???]
                               [4♠ ] [???]
                                     [3 ♦]</code></pre></div><h2>Schéma hry</h2>
<p>Hra funguje takto:</p>
<ul>
<li>Rozdej balíček a sloupečky karet</li>
<li>Dokud hráč nevyhrál:<ul>
<li>Zobraz stav hry</li>
<li>Zeptej se hráče, odkud a kam chce hrát</li>
<li>Je-li to možné:<ul>
<li>Proveď tah</li>
</ul>
</li>
<li>Jinak:<ul>
<li>Vynadej hráči, že daný tah nedává smysl</li>
</ul>
</li>
</ul>
</li>
<li>Pogratuluj hráči</li>
</ul>
<h2>Karta</h2>
<p>Karta bude trojice (hodnota, barva, je_licem_nahoru) – viz sraz.
Následující funkce (v souboru <a href="naucse:static?filename=karty.py"><code>karty.py</code></a>) nám zjednoduší práci:</p>
<div class="highlight"><pre><span></span><span class="k">def</span> <span class="nf">popis_kartu</span><span class="p">(</span><span class="n">karta</span><span class="p">):</span>
    <span class="sd">&quot;&quot;&quot;Vrátí popis karty, např. [Q ♥] nebo [6♣ ] nebo [???]</span>

<span class="sd">    Trojice čísla (2-13), krátkého řetězce (&#39;Sr&#39;, &#39;Ka&#39;, &#39;Kr&#39; nebo &#39;Pi&#39;)</span>
<span class="sd">    a logické hodnoty (True - lícem nahoru; False - rubem) se jednoduše</span>
<span class="sd">    zpracovává v Pythonu, ale pro &quot;uživatele&quot; není nic moc.</span>
<span class="sd">    Proto je tu tahle funkce, která kartu hezky &quot;popíše&quot;.</span>

<span class="sd">    Aby byly všechny karty jedno číslo nebo písmeno, se desítka</span>
<span class="sd">    se vypisuje jako &quot;X&quot;.</span>

<span class="sd">    Aby se dalo rychle odlišit červené (♥♦) karty od černých (♣♠),</span>
<span class="sd">    mají červené mezeru před symbolem a černé za ním.</span>
<span class="sd">    &quot;&quot;&quot;</span>
</pre></div><div class="highlight"><pre><span></span><span class="k">def</span> <span class="nf">otoc_kartu</span><span class="p">(</span><span class="n">karta</span><span class="p">,</span> <span class="n">pozadovane_otoceni</span><span class="p">):</span>
    <span class="sd">&quot;&quot;&quot;Vrátí kartu otočenou lícem nahoru (True) nebo rubem nahoru (False)</span>

<span class="sd">    Nemění původní trojici; vytvoří a vrátí novou.</span>
<span class="sd">    (Ani by to jinak nešlo – n-tice se, podobně jako řetězce čísla, měnit</span>
<span class="sd">    nedají.)</span>
<span class="sd">    &quot;&quot;&quot;</span>
</pre></div><p>Funkce najdeš v souboru <a href="naucse:static?filename=karty.py"><code>karty.py</code></a>. Projdi si je; rozumíš jim?</p>
<p>Testy k nim jsou v <a href="naucse:static?filename=test_karty.py"><code>test_karty.py</code></a> – ty procházet nemusíš, jestli nechceš.</p>
<h2>Testy a úkoly</h2>
<p>Stáhni si soubor s testy, <a href="naucse:static?filename=test_klondike.py">test_klondike.py</a>, a dej ho do adresáře,
kde budeš tvořit hru a kde máš <code>karty.py</code>.</p>
<p>Na ulehčení testování si nainstaluj modul <code>pytest-level</code>.
Ten umožňuje pouštět jen určité testy – podle toho, jak jsi daleko.</p>
<div class="highlight"><pre><code>python -m pip install pytest pytest-level

</code></pre></div><p>Zkus pustit všechny testy. Asi ti neprojdou:</p>
<div class="highlight"><pre><code>python -m pytest -v

</code></pre></div><p>Pak zkus pustit testy pro úroveň 0:</p>
<div class="highlight"><pre><code>python -m pytest -v --level 0

</code></pre></div><p>Teď se nepustí žádné testy – všechny se přeskočí. Výpis by měl končit nějak takto:</p>
<div class="highlight"><pre><code>collected N items / N deselected
=== N deselected in 0.01 seconds ===

</code></pre></div><p>Zadáš-li v posledním příkazu --level 1, aktivuje se první z testů. Pravděpodobně neprojde – v dalším úkolu ho spravíš!</p>
<h2>Popis balíčku</h2>
<p>Jako první věc ve hře potřebujeme rozdat <em>balíček</em> karet.
Co je to ale takový balíček?
Jak se dá balíček karet reprezentovat pomocí řetězců, čísel, seznamů,
<var>n</var>-tic a podobně?</p>
<p>Způsobů, jak takový balíček karet reprezentovat, je více.
Abychom měli projekt všichni stejný (a aby k němu mohly být testy),
je v těchto materiálech tento úkol už vyřešený.</p>
<p>Balíček karet bude <em>seznam</em> karet – tedy seznam trojic.
To dává smysl – karet v balíčku může být různý počet (klidně 0),
kar se z něj dají brát nebo do něj přidávat, balíček se dá zamíchat nebo
seřadit.</p>
<p>Balíček bude například:</p>
<div class="highlight"><pre><span></span><span class="n">balicek</span> <span class="o">=</span> <span class="p">[(</span><span class="mi">4</span><span class="p">,</span> <span class="s1">&#39;Pi&#39;</span><span class="p">,</span> <span class="bp">True</span><span class="p">),</span> <span class="p">(</span><span class="mi">4</span><span class="p">,</span> <span class="s1">&#39;Sr&#39;</span><span class="p">,</span> <span class="bp">True</span><span class="p">),</span> <span class="p">(</span><span class="mi">4</span><span class="p">,</span> <span class="s1">&#39;Ka&#39;</span><span class="p">,</span> <span class="bp">False</span><span class="p">),</span> <span class="p">(</span><span class="mi">4</span><span class="p">,</span> <span class="s1">&#39;Kr&#39;</span><span class="p">,</span> <span class="bp">True</span><span class="p">)]</span>
<span class="n">prazdny_balicek</span> <span class="o">=</span> <span class="p">[]</span>
</pre></div><p>Napiš následující funkci, která balíček popíše:</p>
<div class="highlight"><pre><span></span><span class="k">def</span> <span class="nf">popis_balicku</span><span class="p">(</span><span class="n">balicek</span><span class="p">):</span>
    <span class="sd">&quot;&quot;&quot;Vrátí popis daného balíčku karet -- tedy vrchní karty, která je vidět&quot;&quot;&quot;</span>
</pre></div><ul>
<li>level 10: Funkce existuje</li>
<li>level 11: Funkce vrátí popis poslední karty. (Bude se hodit funkce <code>popis_kartu</code> z modulu <code>karty</code>.)</li>
<li>level 12: Funkce popíše prázdný balíček jako <code>[   ]</code> (3 mezery v hranatých závorkách).</li>
</ul>
<h2>Vytvoření balíčku</h2>
<p>Napiš následující funkci:</p>
<div class="highlight"><pre><span></span><span class="k">def</span> <span class="nf">vytvor_balicek</span><span class="p">():</span>
    <span class="sd">&quot;&quot;&quot;Vrátí balíček 52 karet – od esa (1) po krále (13) ve čtyřech barvách</span>

<span class="sd">    Karty jsou otočené rubem nahoru (nejsou vidět).</span>
<span class="sd">    &quot;&quot;&quot;</span>
</pre></div><ul>
<li>level 20: Funkce existuje</li>
<li>level 21: V balíčku je 52 karet, žádné se neopakují.</li>
<li>level 22: V balíčku jsou všechny požadované karty.</li>
<li>level 23: Balíček je zamíchaný.</li>
</ul>
<h2>Rozepsání balíčku</h2>
<p>Když výsledek funkce <code>vytvor_balicek</code>  vypíšeš, je docela nepřehledný.
Funkce <code>popis_balicku</code> tomu příliš nepomáhá, protože popisuje jen vrchní kartu.
Aby se ti s balíčkem lépe pracovalo, vytvoř následující funkci:</p>
<div class="highlight"><pre><span></span><span class="k">def</span> <span class="nf">popis_seznam_karet</span><span class="p">(</span><span class="n">karty</span><span class="p">):</span>
    <span class="sd">&quot;&quot;&quot;Vrátí popis všech karet v balíčku. Jednotlivé karty odděluje mezerami.</span>
<span class="sd">    &quot;&quot;&quot;</span>
</pre></div><p>Nezapomeň využít funkci <code>popis_kartu</code>!</p>
<p>Například:</p>
<div class="highlight"><pre><span></span><span class="gp">&gt;&gt;&gt; </span><span class="n">karty</span> <span class="o">=</span> <span class="p">[</span>
<span class="go">        (13, &#39;Pi&#39;, True),</span>
<span class="go">        (12, &#39;Sr&#39;, True),</span>
<span class="go">        (11, &#39;Ka&#39;, True),</span>
<span class="go">        (10, &#39;Kr&#39;, False),</span>
<span class="go">    ]</span>

<span class="gp">&gt;&gt;&gt; </span><span class="n">popis_seznam_karet</span><span class="p">(</span><span class="n">karty</span><span class="p">)</span>
<span class="go">[A♠ ] [2 ♥] [3 ♦] [???]</span>
</pre></div><ul>
<li>level 25: Funkce existuje</li>
<li>level 26: Funkce správně popisuje balíček</li>
<li>level 27: Funkce umí popsat i prázdný balíček</li>
</ul>
<h2>Rozdání sloupečků</h2>
<p>Teď zkus rozdat 7 sloupečků karet, tedy konečně první krok hry.</p>
<p>V <var>N</var>-tém sloupečku (počítáno od nuly) je <var>N</var>
karet rubem nahoru plus jedna karta lícem nahoru.
Karty do sloupečků se z balíčku rozdávají postupně: vždy se lízne
vrchní (poslední) karta z balíčku a dá se na konec sloupečku.</p>
<p><span class="figure"><a href="naucse:static?filename=klondike.png"><img src="naucse:static?filename=klondike.png" alt="Ukázka sloupečků"></a></span></p>
<p>Napiš následující funkci:</p>
<div class="highlight"><pre><span></span><span class="k">def</span> <span class="nf">rozdej_sloupecky</span><span class="p">(</span><span class="n">balicek</span><span class="p">):</span>
    <span class="sd">&quot;&quot;&quot;Rozdá z daného balíčku 7 &quot;sloupečků&quot; -- seznamů karet</span>

<span class="sd">    Karty ve sloupečcích jsou odstraněny z balíčku.</span>
<span class="sd">    Vrátí všechny sloupečky -- tedy seznam sedmi seznamů.</span>
<span class="sd">    &quot;&quot;&quot;</span>
</pre></div><p>Například:</p>
<div class="highlight"><pre><span></span><span class="gp">&gt;&gt;&gt; </span><span class="n">balicek</span> <span class="o">=</span> <span class="n">priprav_balicek</span><span class="p">()</span>
<span class="gp">&gt;&gt;&gt; </span><span class="n">sloupecky</span> <span class="o">=</span> <span class="n">rozdej_sloupecky</span><span class="p">(</span><span class="n">balicek</span><span class="p">)</span>
<span class="go">24</span>
<span class="gp">&gt;&gt;&gt; </span><span class="n">popis_seznam_karet</span><span class="p">(</span><span class="n">sloupecky</span><span class="p">[</span><span class="mi">0</span><span class="p">])</span>
<span class="go">[3♣ ]</span>
<span class="gp">&gt;&gt;&gt; </span><span class="n">popis_seznam_karet</span><span class="p">(</span><span class="n">sloupecky</span><span class="p">[</span><span class="mi">1</span><span class="p">])</span>
<span class="go">[???] [5 ♥]</span>
<span class="gp">&gt;&gt;&gt; </span><span class="n">popis_seznam_karet</span><span class="p">(</span><span class="n">sloupecky</span><span class="p">[</span><span class="mi">2</span><span class="p">])</span>
<span class="go">[???] [???] [6♣ ]</span>
<span class="gp">&gt;&gt;&gt; </span><span class="n">popis_seznam_karet</span><span class="p">(</span><span class="n">sloupecky</span><span class="p">[</span><span class="mi">6</span><span class="p">])</span>
<span class="go">[???] [???] [???] [???] [???] [???] [3 ♦]</span>
<span class="gp">&gt;&gt;&gt; </span><span class="nb">len</span><span class="p">(</span><span class="n">balicek</span><span class="p">)</span>    <span class="c1"># Z balíčku zmizely karty, které jsou ve sloupečcích</span>
</pre></div><p>Jak tahle funkce funguje?</p>
<ul>
<li>Vytvoří prázdný seznam sloupečků</li>
<li>Sedmkrat (pro <var>N</var> od 0 do 6):<ul>
<li>Vytvoří prázdný sloupeček (seznam)</li>
<li><var>N</var>-krát za sebou:<ul>
<li>„Lízne“ (<code>pop</code>) kartu zvrchu balíčku</li>
<li>Dá líznutou kartu na vršek sloupečku (<code>append</code>)</li>
</ul>
</li>
<li>„Lízne“ (<code>pop</code>) kartu zvrchu balíčku</li>
<li>Líznutou kartu otočí lícem nahoru (<code>otoc_kartu</code>)
a dá vršek sloupečku (<code>append</code>)</li>
<li>Hotový sloupeček přidá do seznamu sloupečků</li>
</ul>
</li>
<li>Výsledné sloupečky vrátí</li>
</ul>
<p>Testy:</p>
<ul>
<li>level 30: Funkce existuje</li>
<li>level 31: Funkce vrací seznam sedmi seznamů</li>
<li>level 32:<ul>
<li>V každém sloupečku je aspoň jedna karta</li>
<li>Poslední karta je lícem nahoru</li>
</ul>
</li>
<li>level 33: V každém sloupečku je správný počet karet rubem nahoru</li>
</ul>
<h2>Vypsání sloupečků</h2>
<p>Vzpomínáš si na základní schéma hry?</p>
<ul>
<li>Rozdej balíček a sloupečky karet</li>
<li>Dokud hráč nevyhrál:<ul>
<li>Zobraz stav hry</li>
<li>Zeptej se hráče, kam chce hrát</li>
<li>Je-li to možné:<ul>
<li>Proveď tah</li>
</ul>
</li>
<li>Jinak:<ul>
<li>Vynadej hráči, že daný tah nedává smysl</li>
</ul>
</li>
</ul>
</li>
<li>Pogratuluj hráči</li>
</ul>
<p>Rozdání balíčku a sloupečků už víceméně máš!
Pro teď přeskoč zjišťování, jestli hráč vyhrál, a podívej se na vypsání
stavu hry.</p>
<p>Například, pokud jsou sloupečky tyto:</p>
<div class="highlight"><pre><span></span><span class="n">sloupecky</span> <span class="o">=</span> <span class="p">[</span>
    <span class="p">[(</span><span class="mi">1</span><span class="p">,</span> <span class="s1">&#39;Pi&#39;</span><span class="p">,</span> <span class="bp">True</span><span class="p">),</span> <span class="p">(</span><span class="mi">7</span><span class="p">,</span> <span class="s1">&#39;Sr&#39;</span><span class="p">,</span> <span class="bp">True</span><span class="p">)],</span>
    <span class="p">[(</span><span class="mi">2</span><span class="p">,</span> <span class="s1">&#39;Sr&#39;</span><span class="p">,</span> <span class="bp">True</span><span class="p">),</span> <span class="p">(</span><span class="mi">6</span><span class="p">,</span> <span class="s1">&#39;Ka&#39;</span><span class="p">,</span> <span class="bp">True</span><span class="p">)],</span>
    <span class="p">[(</span><span class="mi">3</span><span class="p">,</span> <span class="s1">&#39;Ka&#39;</span><span class="p">,</span> <span class="bp">True</span><span class="p">),</span> <span class="p">(</span><span class="mi">5</span><span class="p">,</span> <span class="s1">&#39;Kr&#39;</span><span class="p">,</span> <span class="bp">False</span><span class="p">)],</span>
    <span class="p">[(</span><span class="mi">4</span><span class="p">,</span> <span class="s1">&#39;Kr&#39;</span><span class="p">,</span> <span class="bp">False</span><span class="p">),</span> <span class="p">(</span><span class="mi">4</span><span class="p">,</span> <span class="s1">&#39;Pi&#39;</span><span class="p">,</span> <span class="bp">True</span><span class="p">)],</span>
    <span class="p">[(</span><span class="mi">5</span><span class="p">,</span> <span class="s1">&#39;Pi&#39;</span><span class="p">,</span> <span class="bp">False</span><span class="p">),</span> <span class="p">(</span><span class="mi">3</span><span class="p">,</span> <span class="s1">&#39;Sr&#39;</span><span class="p">,</span> <span class="bp">True</span><span class="p">)],</span>
    <span class="p">[(</span><span class="mi">6</span><span class="p">,</span> <span class="s1">&#39;Sr&#39;</span><span class="p">,</span> <span class="bp">True</span><span class="p">),</span> <span class="p">(</span><span class="mi">2</span><span class="p">,</span> <span class="s1">&#39;Ka&#39;</span><span class="p">,</span> <span class="bp">True</span><span class="p">)],</span>
    <span class="p">[(</span><span class="mi">7</span><span class="p">,</span> <span class="s1">&#39;Ka&#39;</span><span class="p">,</span> <span class="bp">True</span><span class="p">),</span> <span class="p">(</span><span class="mi">1</span><span class="p">,</span> <span class="s1">&#39;Kr&#39;</span><span class="p">,</span> <span class="bp">True</span><span class="p">),</span> <span class="p">(</span><span class="mi">10</span><span class="p">,</span> <span class="s1">&#39;Ka&#39;</span><span class="p">,</span> <span class="bp">True</span><span class="p">)],</span>
<span class="p">]</span>
</pre></div><p>… můžeš je vypsat jednotlivě:</p>
<div class="highlight"><pre><span></span><span class="gp">&gt;&gt;&gt; </span><span class="k">for</span> <span class="n">sloupecek</span> <span class="ow">in</span> <span class="n">sloupecky</span><span class="p">:</span>
<span class="gp">&gt;&gt;&gt; </span>    <span class="k">print</span><span class="p">(</span><span class="n">popis_seznam_karet</span><span class="p">(</span><span class="n">sloupecek</span><span class="p">))</span>
<span class="go">[A♠ ] [7 ♥]</span>
<span class="go">[2 ♥] [6 ♦]</span>
<span class="go">[3 ♦] [???]</span>
<span class="go">[???] [4♠ ]</span>
<span class="go">[???] [3 ♥]</span>
<span class="go">[6 ♥] [2 ♦]</span>
<span class="go">[7 ♦] [A♣ ] [X ♦]</span>
</pre></div><p>To ale není to, co chceme vypsat ve hře: tam se karty v jednom sloupečku
ukazují pod sebou.</p>
<p>Budeš potřebovat na prvním řádku ukázat první karty ze všech sloupečků,
na druhém řádku druhé karty ze všech sloupečků, na třetím třetí, atd.
Pro příklad výše by tedy mělo vyjít:</p>
<div class="highlight"><pre><code>[A♠ ] [2 ♥] [3 ♦] [???] [???] [6 ♥] [7 ♦]
[7 ♥] [6 ♦] [???] [4♠ ] [3 ♥] [2 ♦] [A♣ ]
                                    [X ♦]</code></pre></div><p>Znáš funkci, která vezme několik seznamů, a dá ti k dispozici napřed první
prvky těch seznamů, potom druhé, a tak dál?
Zkus ji použít!</p>
<div class="highlight"><pre><span></span><span class="k">def</span> <span class="nf">vypis_sloupecky</span><span class="p">(</span><span class="n">sloupecky</span><span class="p">):</span>
    <span class="sd">&quot;&quot;&quot;Vypíše sloupečky textově.</span>

<span class="sd">    Tato funkce je jen pro zobrazení, používá proto přímo funkci print()</span>
<span class="sd">    a nic nevrací.</span>
<span class="sd">    &quot;&quot;&quot;</span>
</pre></div><ul>
<li>level 40: Funkce existuje</li>
<li>level 41: Funkce vypisuje karty ze věch sloupečků</li>
<li>level 42: Funkce funguje, když jsou sloupečky nestejně dlouhé. (Na prázdné místo patří 5 mezer.)</li>
</ul>
<h2>Práce se sloupečky</h2>
<p>Aby sis v budoucnu ušetřila práci, a aby sis procvičila seznamy,
zkus teď napsat dvě funkce, které přesunují karty mezi balíčky:</p>
<div class="highlight"><pre><span></span><span class="k">def</span> <span class="nf">presun_kartu</span><span class="p">(</span><span class="n">sloupec_odkud</span><span class="p">,</span> <span class="n">sloupec_kam</span><span class="p">,</span> <span class="n">pozadovane_otoceni</span><span class="p">):</span>
    <span class="sd">&quot;&quot;&quot;Přesune vrchní kartu ze sloupce &quot;odkud&quot; do sloupce &quot;kam&quot;.</span>
<span class="sd">    Karta bude otocena lícem nebo rubem nahoru podle &quot;pozadovane_otoceni&quot;.</span>
<span class="sd">    &quot;&quot;&quot;</span>

<span class="k">def</span> <span class="nf">presun_nekolik_karet</span><span class="p">(</span><span class="n">sloupec_odkud</span><span class="p">,</span> <span class="n">sloupec_kam</span><span class="p">,</span> <span class="n">pocet</span><span class="p">):</span>
    <span class="sd">&quot;&quot;&quot;Přesune &quot;pocet&quot; vrchních karet ze sloupce &quot;odkud&quot; do sloupce &quot;kam&quot;.</span>
<span class="sd">    Karty se přitom neotáčí.</span>
<span class="sd">    &quot;&quot;&quot;</span>
</pre></div><ul>
<li>level 50: Funkce <code>presun_kartu</code> existuje</li>
<li>level 51: Funkce <code>presun_kartu</code> funguje dle zadání</li>
<li>level 60: Funkce <code>presun_nekolik_karet</code> existuje</li>
<li>level 61: Funkce <code>presun_nekolik_karet</code> funguje dle zadání</li>
</ul>
<h2>Hra</h2>
<p>Vzpomínáš si na schéma hry?</p>
<ul>
<li>Rozdej balíček a sloupečky karet</li>
<li>Dokud hráč nevyhrál:<ul>
<li>Zobraz stav hry</li>
<li>Zeptej se hráče, odkud a kam chce hrát</li>
<li>Je-li to možné:<ul>
<li>Proveď tah</li>
</ul>
</li>
<li>Jinak:<ul>
<li>Vynadej hráči, že daný tah nedává smysl</li>
</ul>
</li>
</ul>
</li>
<li>Pogratuluj hráči</li>
</ul>
<p>V Pythonu to bude vypadat následovně.
Program si ulož do modulu <code>hra.py</code>:</p>
<div class="highlight"><pre><span></span><span class="n">hra</span> <span class="o">=</span> <span class="n">udelej_hru</span><span class="p">()</span>

<span class="k">while</span> <span class="ow">not</span> <span class="n">hrac_vyhral</span><span class="p">(</span><span class="n">hra</span><span class="p">):</span>
    <span class="n">vypis_hru</span><span class="p">(</span><span class="n">hra</span><span class="p">)</span>
    <span class="n">odkud</span><span class="p">,</span> <span class="n">kam</span> <span class="o">=</span> <span class="n">nacti_tah</span><span class="p">()</span>
    <span class="k">try</span><span class="p">:</span>
        <span class="n">udelej_tah</span><span class="p">(</span><span class="n">hra</span><span class="p">,</span> <span class="n">odkud</span><span class="p">,</span> <span class="n">kam</span><span class="p">)</span>
    <span class="k">except</span> <span class="ne">ValueError</span> <span class="k">as</span> <span class="n">e</span><span class="p">:</span>
        <span class="k">print</span><span class="p">(</span><span class="s1">&#39;Něco je špatně:&#39;</span><span class="p">,</span> <span class="n">e</span><span class="p">)</span>

<span class="n">vypis_hru</span><span class="p">(</span><span class="n">hra</span><span class="p">)</span>
<span class="k">print</span><span class="p">(</span><span class="s1">&#39;Gratuluji!&#39;</span><span class="p">)</span>
</pre></div><p>K tomu, abys doplnila funkce do této hry, budeš potřebovat namodelovat
onu <code>hru</code>.
Ta se skládá z několika balíčků/sloupečků, tedy seznamů karet.
Ve výpisu butou pojmenované A-Z:</p>
<div class="highlight"><pre><code>   U     V          W     X     Y     Z
 [???] [   ]      [   ] [   ] [   ] [   ]

   A     B     C     D     E     F     G
 [3♣ ] [???] [???] [???] [???] [???] [???]
       [5 ♥] [???] [???] [???] [???] [???]
             [6♣ ] [???] [???] [???] [???]
                   [5♠ ] [???] [???] [???]
                         [Q ♥] [???] [???]
                               [4♠ ] [???]
                                     [3 ♦]</code></pre></div><ul>
<li><code>U</code> je dobírací balíček, ze kterého se doplňuje <code>V</code>.</li>
<li><code>V</code> je balíček, ze kterého můžeš brát karty</li>
<li><code>W-Z</code> jsou cílové hromádky. Cílem hry je na ně přemístit všechny
karty.</li>
<li><code>A-G</code> jsou sloupečky, kde se karty dají přeskládávat.</li>
</ul>
<p>Těchto 13 pojmenovaných seznamů reprezentuje celý stav rozehrané hry.
Hru proto budeme reprezentovat slovníkem, kde klíče budou písmenka
a hodloty pak jednotlivé seznamy.</p>
<p>Následující funkce takovou hru vytvoří:</p>
<div class="highlight"><pre><span></span><span class="k">def</span> <span class="nf">udelej_hru</span><span class="p">():</span>
    <span class="sd">&quot;&quot;&quot;Vrátí slovník reprezentující novou hru.</span>
<span class="sd">    &quot;&quot;&quot;</span>
    <span class="n">balicek</span> <span class="o">=</span> <span class="n">vytvor_balicek</span><span class="p">()</span>

    <span class="n">hra</span> <span class="o">=</span> <span class="p">{</span>
        <span class="s1">&#39;U&#39;</span><span class="p">:</span> <span class="n">balicek</span><span class="p">,</span>
    <span class="p">}</span>
    <span class="c1"># V-Z začínají jako prázdné seznamy</span>
    <span class="k">for</span> <span class="n">pismenko</span> <span class="ow">in</span> <span class="s1">&#39;VWXYZ&#39;</span><span class="p">:</span>
        <span class="n">hra</span><span class="p">[</span><span class="n">pismenko</span><span class="p">]</span> <span class="o">=</span> <span class="p">[]</span>

    <span class="c1"># A-G jsou sloupečky</span>
    <span class="k">for</span> <span class="n">pismenko</span><span class="p">,</span> <span class="n">sloupec</span> <span class="ow">in</span> <span class="nb">zip</span><span class="p">(</span><span class="s1">&#39;ABCDEFG&#39;</span><span class="p">,</span> <span class="n">rozdej_sloupecky</span><span class="p">(</span><span class="n">balicek</span><span class="p">)):</span>
        <span class="n">hra</span><span class="p">[</span><span class="n">pismenko</span><span class="p">]</span> <span class="o">=</span> <span class="n">sloupec</span>

    <span class="k">return</span> <span class="n">hra</span>
</pre></div><p>A takhle se hra dá vypsat:</p>
<div class="highlight"><pre><span></span><span class="k">def</span> <span class="nf">vypis_hru</span><span class="p">(</span><span class="n">hra</span><span class="p">):</span>
    <span class="sd">&quot;&quot;&quot;Vypíše hru textově.</span>

<span class="sd">    Tato funkce je jen pro zobrazení, používá proto přímo funkci print()</span>
<span class="sd">    a nic nevrací.</span>
<span class="sd">    &quot;&quot;&quot;</span>
    <span class="k">print</span><span class="p">()</span>
    <span class="k">print</span><span class="p">(</span><span class="s1">&#39;  U     V           W     X     Y     Z&#39;</span><span class="p">)</span>
    <span class="k">print</span><span class="p">(</span><span class="s1">&#39;{} {}       {} {} {} {}&#39;</span><span class="o">.</span><span class="n">format</span><span class="p">(</span>
        <span class="n">popis_balicku</span><span class="p">(</span><span class="n">hra</span><span class="p">[</span><span class="s1">&#39;U&#39;</span><span class="p">]),</span>
        <span class="n">popis_balicku</span><span class="p">(</span><span class="n">hra</span><span class="p">[</span><span class="s1">&#39;V&#39;</span><span class="p">]),</span>
        <span class="n">popis_balicku</span><span class="p">(</span><span class="n">hra</span><span class="p">[</span><span class="s1">&#39;W&#39;</span><span class="p">]),</span>
        <span class="n">popis_balicku</span><span class="p">(</span><span class="n">hra</span><span class="p">[</span><span class="s1">&#39;X&#39;</span><span class="p">]),</span>
        <span class="n">popis_balicku</span><span class="p">(</span><span class="n">hra</span><span class="p">[</span><span class="s1">&#39;Y&#39;</span><span class="p">]),</span>
        <span class="n">popis_balicku</span><span class="p">(</span><span class="n">hra</span><span class="p">[</span><span class="s1">&#39;Z&#39;</span><span class="p">]),</span>
    <span class="p">))</span>
    <span class="k">print</span><span class="p">()</span>
    <span class="k">print</span><span class="p">(</span><span class="s1">&#39;  A     B     C     D     E     F     G&#39;</span><span class="p">)</span>
    <span class="n">vypis_sloupecky</span><span class="p">([</span><span class="n">hra</span><span class="p">[</span><span class="s1">&#39;A&#39;</span><span class="p">],</span> <span class="n">hra</span><span class="p">[</span><span class="s1">&#39;B&#39;</span><span class="p">],</span> <span class="n">hra</span><span class="p">[</span><span class="s1">&#39;C&#39;</span><span class="p">],</span> <span class="n">hra</span><span class="p">[</span><span class="s1">&#39;D&#39;</span><span class="p">],</span>
                     <span class="n">hra</span><span class="p">[</span><span class="s1">&#39;E&#39;</span><span class="p">],</span> <span class="n">hra</span><span class="p">[</span><span class="s1">&#39;F&#39;</span><span class="p">],</span> <span class="n">hra</span><span class="p">[</span><span class="s1">&#39;G&#39;</span><span class="p">]])</span>
    <span class="k">print</span><span class="p">()</span>
</pre></div><p>Pro kontrolu můžeš pustit testy:</p>
<ul>
<li>Level 70: Funkce <code>udelej_hru</code> existuje</li>
<li>Level 71: Funkce <code>udelej_hru</code> funguje dle zadání</li>
<li>Level 80: Funkce <code>vypis_hru</code> existuje</li>
<li>Level 81: Funkce <code>vypis_hru</code> funguje dle zadání</li>
</ul>
<h2>Načtení tahu</h2>
<p>Hra se bude ovládat zadáním dvou jmen balíčku: odkud a kam hráč chce kartu
přesunout.</p>
<p>Tahle funkce není součást logiky hry. Dej ji do <code>hra.py</code>.</p>
<div class="highlight"><pre><code>def nacti_tah():
    while True:
        tah = input('Tah? ')
        try:
            jmeno_zdroje, jmeno_cile = tah.upper()
        except ValueError:
            print('Tah zadávej jako dvě písmenka, např. UV')
        else:
            return jmeno_zdroje, jmeno_cile</code></pre></div><h2>Zástupné funkce</h2>
<p>K úplné hře nám chybí ještě samotná logika hry: <code>hrac_vyhral</code> a <code>udelej_tah</code>.</p>
<p>Aby nám hra aspoň trochu fungovala, vytvoř si zástupné funkce,
které nic nekontrolují a nenechají tě vyhrát:</p>
<div class="highlight"><pre><code>def hrac_vyhral(hra):
    """Vrací True, pokud je hra vyhraná.
    """
    return False

def udelej_tah(hra, jmeno_odkud, jmeno_kam):
    presun_kartu(hra[jmeno_odkud], hra[jmeno_kam], True)</code></pre></div><p>Obě bude ještě potřeba upravit, ale teď už si můžeš hru víceméně zahrát!
Zkus si to!</p>
<h2>Jiné rozhraní</h2>
<p>Celý tento projekt píšeš ve funkcích s daným jménem a s daným počtem a významem
argumentů.
To má dvě výhody.</p>
<p>První z nich je testování: připravené testy importují tvé funkce a zkouší je,
takže si můžeš být jista, že fungují.</p>
<p>Druhá je zajímavější: máš-li logiku hry, funkce <code>udelej_hru</code> <code>udelej_tah</code>
a <code>hrac_vyhral</code>, napsané podle specifikací, může je použít i jakýkoli jiný
program – ne jen ten, který jsi napsala ty.</p>
<p>Jeden takový si můžeš vyzkoušet:</p>
<ul>
<li><p>Nainstaluj si do virtuálního prostředí knihovnu <code>pyglet</code>:</p>
<div class="highlight"><pre><span></span><span class="gp">(venv)$ </span>python -m pip install pyglet
</pre></div></li>
<li><p>Stáhni si do aktuálního adresáře soubory <a href="naucse:static?filename=ui.py">ui.py</a> a <a href="naucse:static?filename=cards.png">cards.png</a>.</p>
</li>
</ul>
<ul>
<li><p>Hru spusť pomocí:</p>
<div class="highlight"><pre><span></span><span class="gp">(venv)$ </span>python ui.py
</pre></div></li>
</ul>
<p><em>Obrázky karet jsou z <a href="https://kenney.nl/assets/boardgame-pack">Board Game Pack</a>
studia <a href="https://kenney.nl">kenney.nl</a>.</em></p>
<h2>Logika hry</h2>
<p>Zbývá doplnit „pravidla hry“ do dvou funkcí, <code>hrac_vyhral</code> a <code>udelej_tah</code>.
To už bude na tobě.</p>
<h3>hrac_vyhral</h3>
<p>Hráč vyhrál, pokud jsou všechny karty na cílových hromádkách <code>W</code>-<code>Z</code>.</p>
<h3>udelej_tah</h3>
<p>Když tah není podle pravidel, funkce <code>udelej_tah</code> vyhodí <code>ValueError</code>.</p>
<p>Možné tahy:</p>
<ul>
<li><code>U</code>→<code>V</code>:<ul>
<li>V balíčku <code>U</code> musí něco být</li>
<li>Přesouvá se jedna karta; otočí se lícem nahoru</li>
</ul>
</li>
<li><code>V</code>→<code>U</code>:<ul>
<li>V balíčku U nesmí být nic</li>
<li>Přesouvají se všechny karty, seřazené v opačném pořadí;
otočí se rubem nahoru (tj. volej dokola
<code>presun_kartu(hra['V'], hra['U'], False)</code> dokud ve V něco je)</li>
</ul>
</li>
<li>Balíček <code>V</code> nebo sloupeček <code>A</code>-<code>G</code> (zdroj) → cíl <code>W</code>-<code>Z</code>: <ul>
<li>Přesouvá se jedna karta</li>
<li>Je-li cíl prázdný:<ul>
<li>Musí to být eso</li>
</ul>
</li>
<li>Jinak:<ul>
<li>Přesouvaná karta musí mít stejnou barvu jako vrchní karta cíle</li>
<li>Přesouvaná karta musí být o 1 vyšší než vrchní karta cíle</li>
</ul>
</li>
<li>Je-li zdroj po přesunu neprázdný, jeho vrchní karta se otočí lícem nahoru</li>
</ul>
</li>
<li>Balíček <code>V</code> → „cílový“ sloupeček <code>A</code>-<code>G</code><ul>
<li>Přesouvá se jedna karta</li>
<li>Přesouvaná karta musí pasovat*⁾ na cílový sloupeček</li>
</ul>
</li>
<li>„Zdrojový“ sloupeček <code>A</code>-<code>G</code> → „cílový“ sloupeček <code>A</code>-<code>G</code><ul>
<li>Přesouvá se několik karet<ul>
<li>(zkontroluj všechny možnosti: 1 až počet karet ve zdrojovém sloupečku;
vždy je max. jedna správná možnost) </li>
</ul>
</li>
<li>Všechny přesouvané karty musí být otočené lícem nahoru</li>
<li>První z přesouvaných karet musí pasovat*) na cílový sloupeček</li>
</ul>
</li>
<li>Cíl <code>W</code>-<code>Z</code> → sloupeček <code>A</code>-<code>G</code> (nepovinné – jen v některých variantách hry)<ul>
<li>Přesouvá se jedna karta</li>
<li>Přesouvaná karta musí pasovat*) na cílový sloupeček</li>
</ul>
</li>
</ul>
<p>*⁾ Kdy přesouvaná karta pasuje na sloupeček?</p>
<ul>
<li>Je-li sloupeček prázdný:<ul>
<li>Karta musí být král</li>
</ul>
</li>
<li>Jinak:<ul>
<li>Barva přesouvané karty musí být opačná než barva vrchní karty sloupečku, tedy:<ul>
<li>Červená (♥ nebo ♦) jde dát jen na černou (♠ nebo ♣)</li>
<li>Černá (♠ nebo ♣) jde dát jen na červenou (♥ nebo ♦)</li>
</ul>
</li>
<li>Hodnota přesouvané karty musí být o 1 nižší než hodnota vrchní karty sloupečku</li>
</ul>
</li>
</ul>