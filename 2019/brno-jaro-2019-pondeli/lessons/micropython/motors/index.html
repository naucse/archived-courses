<h1>Motorky</h1>
<p>Pojďme ovládat stejnosměrné motory!</p>
<p>Motory potřebují, na rozdíl od počítače a LED světýlek, celkem hodně elektrické
energie, a navíc můžou dokonce energii vyrábět (fungují jako dynamo).
Kdybys je připojila přímo k destičce, která na tolik proudu není
připravená, mohla by se destička zničit.</p>
<p>Představ si náramkové hodninky a traktor: obě zařízení něčím točí (ručičkami
nebo koly), ale kdybys připojila motor z traktoru na mechanismus hodinek,
moc dlouho by správný čas neukazovaly.
A motůrek z hodinek by zase nepohohl při orání pole.</p>
<p>Proto použijeme čip s názvem L293D, který elektřinu potřebnou pro “hrubou sílu”
motorku odstínit od logických signálů z destičky.</p>
<p>Potřebnou energii dodáme z baterií.</p>
<p>Čip je černá krabička, která na sobě má trochu textu, ale ne dost na to,
abys poznala co dělá.
To je deteilně popsáno v takzvaném <em>datasheetu</em> – PDF, které vypadne když
zadáš „L293D“ do vyhledávače.
Tam lze najít kompletní popis této součástky včetně diagramy, který ukazuje
kde najít kterou nožičku:</p>
<p><span class="figure"><a href="naucse:static?filename=l293d.svg"><img src="naucse:static?filename=l293d.svg" alt="L293D pinout"></a></span></p>
<p>Všimni si, že nahoře je znázorněné „vykousnutí“ (zde oranžově),
které najdeš i na součástce.
Je důležité mít čip správně otočený, jinak nebudeš zapojovat správné nožičky.</p>
<p>Čip posílá do své nožičky <code>1Y</code> energii z_<code>Vpower</code>, pokud je signál na
<code>1A</code> i <code>1,2EN</code> současně. Jinak nožičku <code>1Y</code> spojí se zemí (<code>GND</code>).
Podobně pro <code>2Y</code> (<code>2A</code> i <code>1,2EN</code>), <code>3Y</code> (<code>3A</code> i <code>3,4EN</code>), <code>4Y</code> (<code>4A</code> i <code>3,4EN</code>).
Co to pro nás znamená, je vysvětleno níže.)</p>
<h1>Zapojení</h1>
<p>Čip a motorky zapoj následovně:</p>
<ul>
<li>Napájení<ul>
<li>V<sub>logic</sub> čipu k 5V – <code>Vin</code> na destičce</li>
<li>V<sub>power</sub> čipu k <code>+</code> na baterii</li>
<li>GND (jedno který) čipu k <code>GND</code> na destičce</li>
<li>GND (jedno který) čipu k <code>-</code> na baterii</li>
</ul>
</li>
<li>První motorek:<ul>
<li><code>1A</code> čipu na <code>D1</code> na destičce</li>
<li><code>2A</code> čipu na <code>D2</code> na destičce</li>
<li><code>1,2EN</code> čipu na <code>D3</code> na destičce</li>
<li><code>1Y</code> a <code>2Y</code> čipu k dvěma kontaktům motorku</li>
</ul>
</li>
<li>Druhý motorek:<ul>
<li><code>3A</code> čipu na <code>D6</code> na destičce</li>
<li><code>4A</code> čipu na <code>D7</code> na destičce</li>
<li><code>3,4EN</code> čipu na <code>D8</code> na destičce</li>
<li><code>3Y</code> a <code>4Y</code> čipu k dvěma kontaktům motorku</li>
</ul>
</li>
</ul>
<p><span class="figure"><a href="naucse:static?filename=motors_bb.svg"><img src="naucse:static?filename=motors_bb.svg" alt="L293D pinout"></a></span></p>
<h1>Ovládání</h1>
<p>Motorek se točí, pokud je na jeho kontaktech rozdíl napětí: pro první motorek
musí být na <code>1Y</code> jiná hodnota než na <code>2Y</code>.
Pro obě musí být aktivní nožička <code>1,2EN</code>, a pak <code>1A</code> ovládá <code>1Y</code> a
<code>2A</code> ovládá <code>2Y</code>.</p>
<div class="highlight"><pre><code>from machine import Pin

pin_1a = Pin(5, Pin.OUT)  # D1 na destičce, 1A na čipu
pin_2a = Pin(4, Pin.OUT)  # D2 na destičce, 2A na čipu
pin_12en = Pin(0, Pin.OUT)  # D3 na destičce, 1,2EN na čipu

pin_1a.value(1)
pin_2a.value(0)
pin_12en.value(1)</code></pre></div><p>Když prohodíš hodnoty <code>pin_1a</code> a <code>pin_2a</code>, motorek se začne točit opačným
směrem.</p>
<p>Pro nastavení rychlosti otáčení se hodí použít obdélníkovou vlnu, PWM,
nastavenou na nožičce <code>1,2EN</code>:</p>
<div class="highlight"><pre><code>from machine import Pin

pwm_1 = PWM(pin_12en, freq=100, duty=512)
...
pwm_1.duty(1024)
...
pwm_1.duty(256)</code></pre></div><p>Druhý motorek se dá ovládat podobně, jen s jinými čísly pinů.
Tady jsou:</p>
<div class="highlight"><pre><code>pin_3a = Pin(12, Pin.OUT)  # D6 na destičce, 3A na čipu
pin_4a = Pin(13, Pin.OUT)  # D7 na destičce, 4A na čipu
pin_34en = Pin(15, Pin.OUT)  # D8 na destičce, 3,4EN na čipu</code></pre></div>