<h1>Range – sekvence čísel</h1>
<p>Funkce <code>range(10)</code> vrátí speciální hodnotu,
která v sobě obsahuje čísla od 0 do 9:</p>
<div class="highlight"><pre><span></span><span class="gp">&gt;&gt;&gt; </span><span class="n">sekvence</span> <span class="o">=</span> <span class="nb">range</span><span class="p">(</span><span class="mi">10</span><span class="p">)</span>
<span class="gp">&gt;&gt;&gt; </span><span class="n">sekvence</span>
<span class="go">range(0, 10)</span>
</pre></div><p>Je to hodnota typu <code>range</code>, podobně jako čísla jsou typu <code>int</code>, řetězce typu
<code>str</code>, nebo seznamy typu <code>list</code>.</p>
<p>Chceš-li se podívat, co v tomhle <code>range(0, 10)</code> vlastně je, máš dvě základní
možnosti – projít ho cyklem <code>for</code> nebo převést na seznam konkrétních čísel:</p>
<div class="highlight"><pre><span></span><span class="gp">&gt;&gt;&gt; </span><span class="n">sekvence</span>
<span class="go">range(0, 10)</span>
<span class="gp">&gt;&gt;&gt; </span><span class="k">for</span> <span class="n">i</span> <span class="ow">in</span> <span class="n">sekvence</span><span class="p">:</span>
<span class="gp">... </span>    <span class="k">print</span><span class="p">(</span><span class="n">i</span><span class="p">)</span>
<span class="go">0</span>
<span class="go">1</span>
<span class="go">2</span>
<span class="go">3</span>
<span class="go">4</span>
<span class="go">5</span>
<span class="go">6</span>
<span class="go">7</span>
<span class="go">8</span>
<span class="go">9</span>
<span class="gp">&gt;&gt;&gt; </span><span class="nb">list</span><span class="p">(</span><span class="n">sekvence</span><span class="p">)</span>
<span class="go">[0, 1, 2, 3, 4, 5, 6, 7, 8, 9]</span>
</pre></div><p>Možná se ptáš – proč tak složitě?
Proč se místo <code>range(0, 10)</code> prostě ta čísla neukážou rovnou?</p>
<p>Je to proto, že <code>range</code> se dá použít na opravdu dlouhé řady čísel:</p>
<div class="highlight"><pre><span></span><span class="gp">&gt;&gt;&gt; </span><span class="nb">range</span><span class="p">(</span><span class="mi">10000</span><span class="p">)</span>
<span class="go">range(0, 10000)</span>
<span class="gp">&gt;&gt;&gt; </span><span class="nb">list</span><span class="p">(</span><span class="nb">range</span><span class="p">(</span><span class="mi">10000</span><span class="p">))</span>
<span class="go">[0, 1, 2, 3, ..., 9999]</span>
</pre></div><p>Kdybys zkusila třeba <code>list(range(1000000000000000000))</code>, počítači
dojde paměť.
Miliarda čísel se tam prostě nevejde.
Python vyhodí výjimku  <code>MemoryError</code>.
Se samotným <code>range(1000000000000000000)</code> ale není problém.
S konceptem čísel od 0 do miliardy se počítač vypořádá, i když si je neumí
„zapamatovat“ všechny <em>najednou</em>.</p>
<p>Je spousta věcí, které Python umí s <code>range</code> udělat, aniž by potřeboval
„spočítat“ každé z čísel.
Spousta operací, které znáš od seznamů, bude fungovat i s <code>range</code>:</p>
<div class="highlight"><pre><span></span><span class="gp">&gt;&gt;&gt; </span><span class="n">zajimava_cisla</span> <span class="o">=</span> <span class="nb">range</span><span class="p">(</span><span class="mi">8</span><span class="p">,</span> <span class="mi">10000</span><span class="p">,</span> <span class="mi">3</span><span class="p">)</span>  <span class="c1"># Každé třetí číslo od 8 do 9999</span>
<span class="gp">&gt;&gt;&gt; </span><span class="n">zajimava_cisla</span><span class="p">[</span><span class="mi">80</span><span class="p">]</span>          <span class="c1"># Osmdesáté &quot;zajímavé číslo&quot;</span>
<span class="go">248</span>
<span class="gp">&gt;&gt;&gt; </span><span class="n">zajimava_cisla</span><span class="p">[:</span><span class="mi">5</span><span class="p">]</span>          <span class="c1"># Prvních 5 &quot;zajímavých čísel&quot;</span>
<span class="go">range(8, 23, 3)</span>
<span class="gp">&gt;&gt;&gt; </span><span class="nb">list</span><span class="p">(</span><span class="n">zajimava_cisla</span><span class="p">[:</span><span class="mi">5</span><span class="p">])</span>    <span class="c1"># Vypsání prvních 5 &quot;zajímavých čísel&quot;</span>
<span class="go">[8, 11, 14, 17, 20]</span>
<span class="gp">&gt;&gt;&gt; </span><span class="nb">len</span><span class="p">(</span><span class="n">zajimava_cisla</span><span class="p">)</span>         <span class="c1"># Kolik tam je čísel?</span>
<span class="go">3331</span>
<span class="gp">&gt;&gt;&gt; </span><span class="mi">1337</span> <span class="ow">in</span> <span class="n">zajimava_cisla</span>      <span class="c1"># Je v této sekvenci moje konkrétní číslo ?</span>
<span class="go">True</span>
<span class="gp">&gt;&gt;&gt; </span><span class="n">zajimava_cisla</span><span class="o">.</span><span class="n">index</span><span class="p">(</span><span class="mi">1337</span><span class="p">)</span>  <span class="c1"># Kolikáté je?</span>
<span class="go">443</span>
</pre></div><div class="highlight"><pre><span></span><span class="gp">&gt;&gt;&gt; </span><span class="kn">import</span> <span class="nn">random</span>
<span class="gp">&gt;&gt;&gt; </span><span class="n">random</span><span class="o">.</span><span class="n">choice</span><span class="p">(</span><span class="n">zajimava_cisla</span><span class="p">)</span>
<span class="go">1229</span>
</pre></div><div class="highlight"><pre><span></span><span class="gp">&gt;&gt;&gt; </span><span class="k">for</span> <span class="n">i</span> <span class="ow">in</span> <span class="n">zajimava_cisla</span><span class="p">:</span>
<span class="gp">... </span>    <span class="k">print</span><span class="p">(</span><span class="n">i</span><span class="p">)</span>
<span class="gp">... </span>    <span class="k">if</span> <span class="n">i</span> <span class="o">&gt;</span> <span class="mi">20</span><span class="p">:</span>
<span class="gp">... </span>        <span class="k">break</span>  <span class="c1"># Stačilo!</span>
<span class="go">8</span>
<span class="go">11</span>
<span class="go">14</span>
<span class="go">17</span>
<span class="go">20</span>
<span class="go">23</span>
</pre></div><p>Objekt <code>range</code> ale nejde měnit – metody jako <code>zajimava_cisla.sort()</code>,
<code>zajimava_cisla.pop()</code> fungovat nebudou.</p>