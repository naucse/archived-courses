<ol start="0">


        </ol>
        <div class="group-heading">
                <p>V těchto projektech je určitě něco nového.
Nezadávají postup, jak na odpověď přijít, ale to určitě zvládneš!</p>
            </div>

        <ol start="0">



        <li>
            <p>Co vrací funkce <code>range</code>?</p>
        </li>




        <li>
            <p>Co se stane, když pro příkaz <code>for</code>
zavoláš funkci <code>range</code> se dvěma parametry?</p>
        </li>




        <li>
            <p>Se třemi?</p>
        </li>




        </ol>
        <hr><div class="group-heading">
                <p>Želví kreslení! Tahle sekce tě naučí myslet jako programátorka počítačové grafiky.
Je dobré jednotlivé projekty dělat postupně, a když něco začne fungovat, znovu si
řešení projít a zamyslet se nad ním.</p>
            </div>

        <ol start="3">



        <li>
            <p>Nakresli trojúhelník.</p>
<p><img src="static/03_trojuhelnik.png" alt="trojúhelník" style="max-width: 100%; max-height: 60px"></p>
<p><strong>Poznámka:</strong> Rovnostranný trojúhelník má vnitřní úhly 60°. Želva se ale otáčí o vedlejší úhel 180 - 60 = 120°.</p>
<p><img src="static/03_diagram.png" alt="diagram" style="max-width: 100%; max-height: 80px"></p>
        </li>




        <li>
            <p>Nakresli domeček!</p>
<p><img src="static/04_domecek.png" alt="domeček" style="max-width: 100%; max-height: 60px"></p>
<p><em>Jak pravil Pythagoras, délka šikmé čáry v domečku je √2-krát délka stěny. O funkci na odmocninu jsme mluvili na srazu.</em></p>
        </li>




        <li>
            <p>Nakresli vesnici!</p>
<p><img src="static/05_vesnice.png" alt="vesnice" style="max-width: 100%; max-height: 60px"></p>
        </li>




        <li>
            <p>Nakresli pětiúhelník, šestiúhelník, sedmiúhelník, osmiúhelník.</p>
<p><img src="static/06_uhelniky.png" alt="mnohoúhelníky" style="max-width: 100%; max-height: 60px"></p>
<p><em>Vnitřní úhel pravidelného <var>n</var>-úhelníka má 180 × (1 - 2/<var>n</var>) stupňů.</em></p>
<p><em>Aby byly tvary zhruba stejně veliké, použij pro <var>n</var>-úhelník délku strany např. 200/<var>n</var></em></p>
        </li>




        <li>
            <p>Nakresli <var>n</var>-úhelník, kde <var>n</var> zadá uživatel.</p>
        </li>




        <li>
            <p>Želva umí jen rovné čáry. Jde pomocí rovných čar nakreslit kolečko?</p>
<p><em>Nevíš-li, přeskoč na další projekt a pak se sem vrať.</em></p>
        </li>




        <li>
            <p>Nakresli pětadevadesátiúhelník.</p>
        </li>




        <li>
            <p>Nakresli takovýto ornament:</p>
<p><img src="static/10_ornament.png" alt="ornament" style="max-width: 100%; max-height: 80px"></p>
<p><em>Nevíš-li si rady, vezmi pravítko a změř délky jednotlivých čar. Doporučuju začít od středu.</em></p>
        </li>




        <li>
            <p>Nakresli takovýto ornament:</p>
<p><img src="static/11_ornament.png" alt="ornament" style="max-width: 100%; max-height: 90px"></p>
        </li>




        <li>
            <p>Nakresli spirálu.</p>
<p><img src="static/12_spirala.png" alt="spirála" style="max-width: 100%; max-height: 140px"></p>
<p><em>Od ornamentů ke spirále se dostaneš stejným způsobem jako od <code>n</code>-úhelníků ke kolečku.</em></p>
        </li>




        <li>
            <p>Napiš obrázek! Třeba les ze stromů, město z domů, nebe z hvězd,
dav ze smajlíků, hradbu z věží, zikkurat ze schodů, ...</p>
<p>Můžeš použít i nějakou z funkcí modulu <code>random</code>.</p>
        </li>




        </ol>
        <hr><div class="group-heading">
                <p>Další projekty jsou pro opravdové grafické mistryně. Nepouštěj se do nich, dokud nemáš hotové ostatní projekty. Nedostaneš-li se k nim, nevadí</p>
            </div>

        <ol start="14">



        <li>
            <p>Na sraze jsme nakreslili tři čtverce, každý otočený o 20°.
Nakresli 18 takových čtverců.</p>
        </li>




        <li>
            <p>Vezmi program z minulé úlohy a dokresli stonek a listy.
Je jenom na tobě, jaký budou mít tvar.
Piš komentáře a snaž se opakovat pomocí <code>for</code>,
ne pomocí Ctrl+C Ctrl+V.</p>
<p><img src="static/15_kvetina.png" alt="květina" style="max-width: 100%; max-height: 300px"></p>
        </li>




        </ol>
        <hr><div class="group-heading">
                <p>A až tě omrzí grafika, zkus zase naprogramovat něco v textovém režimu.</p>
            </div>

        <ol start="16">



        <li>
            <p>Napiš program, který postupně načte od uživatele dvě čísla a jednoznakový
řetězec – buď <code>'+'</code>, <code>'-'</code>, <code>'*'</code> nebo <code>'/'</code>. Program provede na číslech příslušnou operaci.</p>
<p>Příklad použití programu:</p>
<div class="highlight"><pre><code>První číslo: 123
Druhé číslo: 456
Operace: +
123 + 456 = 579</code></pre></div>
        </li>




        <li>
            <p>Napiš program, který se pětkrát zeptá na číslo a nejmenší zadané číslo vypíše.</p>
<p><em>Nevíš-li si rady, podívej se do materiálů na sekci Přepisování proměnných. Místo sečítání budeš vybírat správnou hodnotu.</em></p>
        </li>



</ol>