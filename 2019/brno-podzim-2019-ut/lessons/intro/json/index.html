<h1>JSON</h1>
<p>Existují i jiné programovací jazyky než Python.</p>
<p>Ostatní jazyky neumí pracovat s pythonními hodnotami.
Budeš-li se chtít s takovými programy „domluvit” –
předat jim nějaké informace ke zpracování
nebo od nich dostat výsledky –
musíš informace předávat v nějaké zjednodušené podobě.</p>
<h2>Typy</h2>
<p>Většina programovacích jazyků má nějaká čísla, nějaký druh seznamů,
nějakou odrůdu řetězců a nějakou variaci na slovníky
(nebo několik způsobů jak slovníky vytvořit).
Dále má spousta jazyků způsob, jak zapsat
<code>True</code>, <code>False</code> a <code>None</code>.</p>
<p>Tyhle základní typy většinou stačí na předání
jakékoli informace v rozumně čitelné podobě,
i když ne ve všech jazycích mají přesné ekvivalenty
(třeba Python má dva základní druhy čísel – <code>int</code> a <code>float</code>).
Často se proto v komunikaci omezíme na ně.</p>
<h2>Kódování dat</h2>
<p>Další problém je přenos dat:
abys mohla informace zapsat na disk nebo přenést
přes Internet, musíš je převést na sekvenci <em>bytů</em> (čísel od 0 do 255).
Zjednodušeně řečeno, musíš je převést na řetězec.</p>
<p>Existuje spousta způsobů, jak zakódovat data do textu.
Každý způsob se snaží najít vhodnou rovnováhu mezi
čitelností pro lidi/počítače, délkou zápisu,
bezpečností, možnostmi a rozšiřitelností.
My už známe syntaxi Pythonu:</p>
<div class="highlight"><pre><span></span><span class="p">{</span>
    <span class="s1">&#39;name&#39;</span><span class="p">:</span> <span class="s1">&#39;Anna&#39;</span><span class="p">,</span>
    <span class="s1">&#39;city&#39;</span><span class="p">:</span> <span class="s1">&#39;Brno&#39;</span><span class="p">,</span>
    <span class="s1">&#39;language&#39;</span><span class="p">:</span> <span class="p">[</span><span class="s1">&#39;czech&#39;</span><span class="p">,</span> <span class="s1">&#39;english&#39;</span><span class="p">,</span> <span class="s1">&#39;Python&#39;</span><span class="p">],</span>
    <span class="s1">&#39;age&#39;</span><span class="p">:</span> <span class="mi">26</span><span class="p">,</span>
<span class="p">}</span>
</pre></div><p>Jiný způsob zápisu dat je <a href="http://www.yaml.org/">YAML</a>:</p>
<div class="highlight"><pre><span></span><span class="nt">name</span><span class="p">:</span> <span class="l l-Scalar l-Scalar-Plain">Anna</span>
<span class="nt">city</span><span class="p">:</span> <span class="l l-Scalar l-Scalar-Plain">Brno</span>
<span class="nt">language</span><span class="p">:</span>
  <span class="p p-Indicator">-</span> <span class="l l-Scalar l-Scalar-Plain">czech</span>
  <span class="p p-Indicator">-</span> <span class="l l-Scalar l-Scalar-Plain">english</span>
  <span class="p p-Indicator">-</span> <span class="l l-Scalar l-Scalar-Plain">Python</span>
<span class="nt">age</span><span class="p">:</span> <span class="l l-Scalar l-Scalar-Plain">26</span>
</pre></div><p>Nebo třeba <a href="http://en.wikipedia.org/wiki/Bencode">Bencode</a>:</p>
<div class="highlight"><pre><code>d6:languagel9:czech11:english6:Pythone4:agei26e6:city4:Brno6:name4:Annae</code></pre></div><p>Existují i netextové formáty, jako
<a href="https://docs.python.org/3/library/pickle.html">Pickle 3</a>:</p>
<div class="highlight"><pre><code>}q(XjmÃ©noqXAnnaqXmÄtoqXBrnoqXlanguageq]q(X       ÄeÅ¡tinaqX
                                                          angliÄtinaXPythonq       eXvÄq
K▒u.</code></pre></div><p>A nakonec uvedu <a href="http://json.org/">JSON</a>
(z angl. <em>Javascript Object Notation</em> „zápis Javascriptových objektů”),
který se pro svou jednoduchost rozšířil na Internetu nejvíc:</p>
<div class="highlight"><pre><span></span><span class="p">{</span>
  <span class="nt">&quot;name&quot;</span><span class="p">:</span> <span class="s2">&quot;Anna&quot;</span><span class="p">,</span>
  <span class="nt">&quot;city&quot;</span><span class="p">:</span> <span class="s2">&quot;Brno&quot;</span><span class="p">,</span>
  <span class="nt">&quot;language&quot;</span><span class="p">:</span> <span class="p">[</span><span class="s2">&quot;czech&quot;</span><span class="p">,</span> <span class="s2">&quot;english&quot;</span><span class="p">,</span> <span class="s2">&quot;Python&quot;</span><span class="p">],</span>
  <span class="nt">&quot;age&quot;</span><span class="p">:</span> <span class="mi">26</span>
<span class="p">}</span>
</pre></div><div class="admonition note"><p>Pozor na to, že ačkoli JSON vypadá podobně jako zápis
v Pythonu, je to jiný formát s vlastními pravidly.
Nezaměňuj je!</p>
<p>Aspoň ze začátku nedoporučuji JSON psát ručně;
nech na počítači, aby dal na správné místo správné
čárky a uvozovky.</p>
</div><h2>JSON v Pythonu</h2>
<p>Kódování objektů v JSONu je jednoduché: existuje modul <code>json</code>,
jehož metoda <code>loads</code> načte data z řetězce:</p>
<div class="highlight"><pre><span></span><span class="kn">import</span> <span class="nn">json</span>

<span class="n">json_string</span> <span class="o">=</span> <span class="s2">&quot;&quot;&quot;</span>
<span class="s2">    {</span>
<span class="s2">      &quot;name&quot;: &quot;Anna&quot;,</span>
<span class="s2">      &quot;city&quot;: &quot;Brno&quot;,</span>
<span class="s2">      &quot;language&quot;: [&quot;czech&quot;, &quot;english&quot;, &quot;Python&quot;],</span>
<span class="s2">      &quot;age&quot;: 26</span>
<span class="s2">    }</span>
<span class="s2">&quot;&quot;&quot;</span>

<span class="n">data</span> <span class="o">=</span> <span class="n">json</span><span class="o">.</span><span class="n">loads</span><span class="p">(</span><span class="n">json_string</span><span class="p">)</span>
<span class="k">print</span><span class="p">(</span><span class="n">data</span><span class="p">)</span>
<span class="k">print</span><span class="p">(</span><span class="n">data</span><span class="p">[</span><span class="s1">&#39;city&#39;</span><span class="p">])</span>
</pre></div><p>A pak tu je metoda <code>dumps</code>, která naopak daná data zakóduje
a vrátí řetězec:</p>
<div class="highlight"><pre><span></span><span class="go">{&quot;name&quot;: &quot;Anna&quot;, &quot;city&quot;: &quot;Brno&quot;, &quot;language&quot;: [&quot;czech&quot;, &quot;english&quot;, &quot;Python&quot;], &quot;age&quot;: 26}</span>
</pre></div><p>To, co vrátí jednoduché zavolání <code>dumps(data)</code> je vhodné pro počítačové
zpracování;
má-li výsledná data číst člověk, nastav
<code>ensure_ascii=False</code> (aby se písmenka s diakritikou nekódovala pomocí <code>\</code>)
a <code>indent=2</code> (odsazení dvěma mezerami).</p>
<div class="highlight"><pre><span></span><span class="gp">&gt;&gt;&gt; </span><span class="k">print</span><span class="p">(</span><span class="n">json</span><span class="o">.</span><span class="n">dumps</span><span class="p">(</span><span class="n">data</span><span class="p">,</span> <span class="n">ensure_ascii</span><span class="o">=</span><span class="bp">False</span><span class="p">,</span> <span class="n">indent</span><span class="o">=</span><span class="mi">2</span><span class="p">))</span>
<span class="go">{</span>
<span class="go">  &quot;age&quot;: 26,</span>
<span class="go">  &quot;name&quot;: &quot;Anna&quot;,</span>
<span class="go">  &quot;language&quot;: [</span>
<span class="go">    &quot;czech&quot;,</span>
<span class="go">    &quot;english&quot;,</span>
<span class="go">    &quot;Python&quot;</span>
<span class="go">  ],</span>
<span class="go">  &quot;city&quot;: &quot;Brno&quot;</span>
<span class="go">}</span>
</pre></div><p>Kompletní popis modulu <code>json</code> –
včetně funkcí na zápis/čtení přímo do/ze souborů –
je v příslušné <a href="https://docs.python.org/3/library/json.html">dokumentaci</a>.</p>