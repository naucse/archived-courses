<h1>Hodnoty a objekty</h1>
<p>Než se dnes začneme zabývat třídami,
podíváme na objekty.</p>
<p>Co pro programátory znamená slovo <em>objekt</em>?</p>
<p>V Pythonu je to jednoduché – každá hodnota
(tj. něco, co můžeš uložit do proměnné, vrátit
z funkce nebo třeba seznamu) je objekt.
Některé jazyky (třeba Javascript, C++ nebo Java) mají
i jiné hodnoty než objekty, v některých
jazycích (třeba v C) objekty vůbec nejsou.
Ale v Pythonu mezi hodnotou a objektem není rozdíl,
takže je na jednu stranu trošku složitější pochopit,
v čem spočívá ta „objektovitost“, ale na druhou stranu
to zase není potřeba vědět do detailů.</p>
<p>Základní vlastnost objektů je to, že obsahují jak data
(informace), tak <em>chování</em> – instrukce nebo metody,
které s těmito daty pracují.
Třeba řetězce v Pythonu obsahují jak informace
(nějakou sekvenci znaků), tak užitečné metody jako
<code>upper</code> nebo <code>count</code>.
Kdyby řetězce nebyly objekty, musel by Python mít
spoustu funkcí jako <code>str_upper</code> a <code>str_count</code>.
Objekty spojují data a funkčnost dohromady.</p>
<div class="admonition note"><p>Možná namítneš, že třeba <code>len</code> je funkce.
Je to tak, Python není „stoprocentně“ objektový jazyk.
Funkce <code>len</code> ale funguje i na
objektech, které s řetězci nemají nic společného.</p>
</div><h1>Třídy</h1>
<p>Data každého objektu jsou specifická pro konkrétní
objekt (<code>"abc"</code> obsahuje jiné znaky než
<code>"def"</code>), ale funkčnost – metody – bývají
společné pro všechny objekty daného typu.
Třeba řetězcová metoda <code>count()</code> by se dala
napsat zhruba jako:</p>
<div class="highlight"><pre><span></span><span class="k">def</span> <span class="nf">count</span><span class="p">(</span><span class="n">input_string</span><span class="p">,</span> <span class="n">character</span><span class="p">):</span>
    <span class="n">quantity</span> <span class="o">=</span> <span class="mi">0</span>
    <span class="k">for</span> <span class="n">c</span> <span class="ow">in</span> <span class="n">input_string</span><span class="p">:</span>
        <span class="k">if</span> <span class="n">c</span> <span class="o">==</span> <span class="n">character</span><span class="p">:</span>
            <span class="n">quantity</span> <span class="o">=</span> <span class="n">quantity</span> <span class="o">+</span> <span class="mi">1</span>
    <span class="k">return</span> <span class="n">quantity</span>
</pre></div><p>… a ačkoliv bude vracet jinou hodnotu pro každý řetězec,
samotná metoda je společná všem řetězcům.</p>
<p>Tohle společné chování určuje
<em>typ</em> (angl. <em>type</em>) neboli <em>třída</em> (angl. <em>class</em>) daného objektu.</p>
<div class="admonition note"><p>V historických verzích Pythonu byl rozdíl mezi „typem“
a „třídou“, ale dnes už jsou to synonyma.</p>
</div><p>Typ objektu umí zjistit funkce <code>type</code>:</p>
<div class="highlight"><pre><span></span><span class="gp">&gt;&gt;&gt; </span><span class="nb">type</span><span class="p">(</span><span class="mi">0</span><span class="p">)</span>
<span class="go">&lt;class &#39;int&#39;&gt;</span>
<span class="gp">&gt;&gt;&gt; </span><span class="nb">type</span><span class="p">(</span><span class="bp">True</span><span class="p">)</span>
<span class="go">&lt;class &#39;bool&#39;&gt;</span>
<span class="gp">&gt;&gt;&gt; </span><span class="nb">type</span><span class="p">(</span><span class="s2">&quot;abc&quot;</span><span class="p">)</span>
<span class="go">&lt;class &#39;str&#39;&gt;</span>
<span class="gp">&gt;&gt;&gt; </span><span class="k">with</span> <span class="nb">open</span><span class="p">(</span><span class="s1">&#39;file.txt&#39;</span><span class="p">)</span> <span class="k">as</span> <span class="n">f</span><span class="p">:</span>
<span class="gp">... </span>    <span class="nb">type</span><span class="p">(</span><span class="n">f</span><span class="p">)</span>
<span class="gp">... </span>
<span class="go">&lt;class &#39;_io.TextIOWrapper&#39;&gt;</span>
</pre></div><p>Takže <code>type</code> vrací nějaké třídy.
A co je to třída? Popis, jak se chovají všechny objekty
daného typu.</p>
<p>Většinu tříd jde navíc v Pythonu zavolat, jako by
to byly funkce, a vytvořit tak nový objekt dané třídy:</p>
<div class="highlight"><pre><span></span><span class="gp">&gt;&gt;&gt; </span><span class="n">class_of_strings</span> <span class="o">=</span> <span class="nb">type</span><span class="p">(</span><span class="s2">&quot;abc&quot;</span><span class="p">)</span>
<span class="gp">&gt;&gt;&gt; </span><span class="n">class_of_strings</span><span class="p">(</span><span class="mi">8</span><span class="p">)</span>
<span class="go">&#39;8&#39;</span>
<span class="gp">&gt;&gt;&gt; </span><span class="n">class_of_strings</span><span class="p">([</span><span class="mi">1</span><span class="p">,</span> <span class="mi">2</span><span class="p">,</span> <span class="mi">3</span><span class="p">])</span>
<span class="go">&#39;[1, 2, 3]&#39;</span>
</pre></div><p>Chová se to stejně jako funkce <code>str</code>! Není to podivné?</p>
<p>Tady se musím omluvit:
<a href="naucse:page?lesson=beginners/functions">materiály k funkcím</a>
tak trochu lhaly. Funkce <code>str</code>, <code>int</code>, <code>float</code> apod. totiž vůbec
nejsou funkce – jsou to právě třídy.</p>
<div class="highlight"><pre><span></span><span class="gp">&gt;&gt;&gt; </span><span class="nb">str</span>
<span class="go">&lt;class &#39;str&#39;&gt;</span>
<span class="gp">&gt;&gt;&gt; </span><span class="nb">type</span><span class="p">(</span><span class="s1">&#39;abcdefgh&#39;</span><span class="p">)</span>
<span class="go">&lt;class &#39;str&#39;&gt;</span>
<span class="gp">&gt;&gt;&gt; </span><span class="nb">type</span><span class="p">(</span><span class="s1">&#39;abcdefgh&#39;</span><span class="p">)</span> <span class="o">==</span> <span class="nb">str</span>
<span class="go">True</span>
</pre></div><p>Ale dají se, podobně jako funkce, zavolat.
Třída tedy většinou obsahuje nejen „popis“, jak se
objekty daného typu budou chovat, ale umí i objekty
daného typu vytvořit.</p>
<h2>Vlastní třídy</h2>
<p>A proč najednou tolik informací o třídách?
Protože si zkusíme napsat třídu vlastní.</p>
<p>Třídu se hodí napsat, když plánuješ mít ve svém
programu více objektů s podobným chováním.
Třeba karetní hra by mohla mít třídu Karta,
webová aplikace třídu Uživatel,
tabulkový procesor třídu Řádek.</p>
<p>My teď potřebujeme napsat program o zvířátkách.
Začni tím, že napíšeš třídu pro koťátka, která umí mňoukat:</p>
<div class="highlight"><pre><span></span><span class="k">class</span> <span class="nc">Kitten</span><span class="p">:</span>
    <span class="k">def</span> <span class="nf">meow</span><span class="p">(</span><span class="bp">self</span><span class="p">):</span>
        <span class="k">print</span><span class="p">(</span><span class="s2">&quot;Meow!&quot;</span><span class="p">)</span>
</pre></div><p>Tak jako se funkce definují pomocí <code>def</code>,
třídy mají klíčové slovo <code>class</code>,
za které napíšeš jméno třídy, dvojtečku,
a pak odsazené tělo třídy.
Podobně jako <code>def</code> dělá funkce, příkaz
<code>class</code> udělá novou třídu a přiřadí ji
do proměnné daného jména (tady <code>Kitten</code>).</p>
<p>Třídy se tradičně pojmenovávají s velkým písmenem,
aby se nepletly s „normálními“ hodnotami.</p>
<div class="admonition note"><p>Základní třídy (<code>str</code>, <code>int</code> atd.)
velká písmena nemají, a to hlavně z historických
důvodů – původně to byly opravdu funkce.</p>
</div><p>V těle třídy můžeš definovat metody, které vypadají
úplně jako funkce – jen mají první argument <code>self</code>.
Ten si ale vysvětlíme později – zamňoukání má přednost:</p>
<div class="highlight"><pre><span></span><span class="c1"># Vytvoření konkrétního objektu</span>
<span class="n">kitten</span> <span class="o">=</span> <span class="n">Kitten</span><span class="p">()</span>

<span class="c1"># Volání metody</span>
<span class="n">kitten</span><span class="o">.</span><span class="n">meow</span><span class="p">()</span>
</pre></div><p>V tomhle příkladu si dej pozor na velikost písmen:
<code>Kitten</code> (s velkým K) je třída – popis, jak
se koťátka chovají. <code>kitten</code> (s malým k)
je konkrétní objekt (angl. <em>instance</em>) té třídy:
hodnota, která reprezentuje kotě.
Onen konkrétní objekt vytvoříme zavoláním třídy,
stejně jako zavoláním <code>str()</code> se dá vytvořit
konkrétní řetězec.</p>
<p>Meow!</p>
<h2>Atributy</h2>
<p>Objekty vytvořené z „vlastních“ tříd mají jednu
vlastnost, kterou třídy jako <code>str</code>
nedovolují: možnost si definovat vlastní
<em>atributy</em> – informace, které se uloží k danému
objektu.
Atributy se označují tak, že mezi hodnotu a jméno
jejího atributu napíšeš tečku:</p>
<div class="highlight"><pre><span></span><span class="n">mourek</span> <span class="o">=</span> <span class="n">Kitten</span><span class="p">()</span>
<span class="n">mourek</span><span class="o">.</span><span class="n">name</span> <span class="o">=</span> <span class="s1">&#39;Mourek&#39;</span>

<span class="n">micka</span> <span class="o">=</span> <span class="n">Kitten</span><span class="p">()</span>
<span class="n">micka</span><span class="o">.</span><span class="n">name</span> <span class="o">=</span> <span class="s1">&#39;Micka&#39;</span>

<span class="k">print</span><span class="p">(</span><span class="n">mourek</span><span class="o">.</span><span class="n">name</span><span class="p">)</span>
<span class="k">print</span><span class="p">(</span><span class="n">micka</span><span class="o">.</span><span class="n">name</span><span class="p">)</span>
</pre></div><p>Na začátku jsme si řekly, že objekty spojují chování
a data.
Chování je definováno ve třídě, data se schovávají
právě v atributech jednotlivých objektů.
Podle atributů jako jméno můžeš jednotlivá koťátka
rozlišit.</p>
<div class="admonition note"><p>Asi sis všimla, že tečkou se dostaneš jak k metodám
převzaným z třídy, tak k atributům specifickým
pro konkrétní objekt.
Co se stane, když má atribut stejné jméno jako
metoda z třídy? Vyzkoušej si to:</p>
<div class="highlight"><pre><span></span><span class="n">micka</span> <span class="o">=</span> <span class="n">Kitten</span><span class="p">()</span>
<span class="n">micka</span><span class="o">.</span><span class="n">meow</span> <span class="o">=</span> <span class="mi">12345</span>
<span class="n">micka</span><span class="o">.</span><span class="n">meow</span><span class="p">()</span>
</pre></div></div><h2>Parametr <code>self</code></h2>
<p>A teď se na chvíli vrátíme k metodám,
konkrétně k parametru <code>self</code>.</p>
<p>Každá metoda má přístup ke konkrétnímu objektu, na
kterém pracuje, právě přes argument <code>self</code>.
Teď, když máš koťátka pojmenovaná,
můžeš pomocí <code>self</code> rozjet dialog:</p>
<div class="highlight"><pre><span></span><span class="k">class</span> <span class="nc">Kitten</span><span class="p">:</span>
    <span class="k">def</span> <span class="nf">meow</span><span class="p">(</span><span class="bp">self</span><span class="p">):</span>
        <span class="k">print</span><span class="p">(</span><span class="s2">&quot;{}: Meow!&quot;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">name</span><span class="p">))</span>

<span class="n">mourek</span> <span class="o">=</span> <span class="n">Kitten</span><span class="p">()</span>
<span class="n">mourek</span><span class="o">.</span><span class="n">name</span> <span class="o">=</span> <span class="s1">&#39;Mourek&#39;</span>

<span class="n">micka</span> <span class="o">=</span> <span class="n">Kitten</span><span class="p">()</span>
<span class="n">micka</span><span class="o">.</span><span class="n">name</span> <span class="o">=</span> <span class="s1">&#39;Micka&#39;</span>

<span class="n">mourek</span><span class="o">.</span><span class="n">meow</span><span class="p">()</span>
<span class="n">micka</span><span class="o">.</span><span class="n">meow</span><span class="p">()</span>
</pre></div><p>Co se stalo? Výraz <code>mourek.meow</code> udělá <em>metodu</em>, která, když ji zavoláš,
předá objekt <code>mourek</code> jako první argument
funkce <code>meow</code>.</p>
<div class="admonition note"><p>Tohle je to, čím se <em>metoda</em> liší od normální <em>funkce</em>:
metoda si „pamatuje“ objekt, na kterém pracuje.</p>
</div><p>A takový první argument, který obsahuje konkrétní
objekt právě definované třídy, se tradičně pojmenovává <code>self</code>.
(Když ho pojmenuješ jinak, ostatní programátoři se na tebe budou koukat hodně
divně.)</p>
<p>A může taková metoda brát víc než jeden argument?
Může – <code>self</code> se doplní na první místo,
a zbytek argumentů se vezme z volání metody.</p>
<div class="highlight"><pre><span></span><span class="k">def</span> <span class="nf">eat</span><span class="p">(</span><span class="bp">self</span><span class="p">,</span> <span class="n">food</span><span class="p">):</span>
    <span class="k">print</span><span class="p">(</span><span class="s2">&quot;{}: Meow meow! I like {}!&quot;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">name</span><span class="p">,</span> <span class="n">food</span><span class="p">))</span>

<span class="n">mourek</span> <span class="o">=</span> <span class="n">Kitten</span><span class="p">()</span>
<span class="n">mourek</span><span class="o">.</span><span class="n">name</span> <span class="o">=</span> <span class="s1">&#39;Mourek&#39;</span>
<span class="n">mourek</span><span class="o">.</span><span class="n">eat</span><span class="p">(</span><span class="s1">&#39;fish&#39;</span><span class="p">)</span>
</pre></div><h2>Metoda <code>__init__</code></h2>
<p>A když jsme u argumentů, je ještě jedno místo,
kde můžeš třídě poslat argumenty: když vytváříš
nový objekt (voláním třídy).
Dá se tak hezky vyřešit problém, který možná vidíš
v předchozím kódu: aktuálně každé koťátko potřebuje,
aby se mu po vytvoření nastavilo jméno, jinak
metoda <code>meow</code> nebude fungovat.
Třída se ale dá udělat i tak, že půjde jméno nastavit
už při vytváření, takhle:</p>
<div class="highlight"><pre><span></span><span class="n">mourek</span> <span class="o">=</span> <span class="n">Kitten</span><span class="p">(</span><span class="n">name</span><span class="o">=</span><span class="s1">&#39;Mourek&#39;</span><span class="p">)</span>
</pre></div><p>Na tohle používá Python metodu,
která se jmenuje <code>__init__</code> (dvě podtržítka,
<code>init</code>, dvě podtržítka).
To „opodtržítkování“ znamená, že tohle jméno je nějakým způsobem speciální.
Metoda <code>__init__</code> se totiž zavolá
automaticky, když se vytvoří nový objekt.
Dá se tedy napsat:</p>
<div class="highlight"><pre><span></span><span class="k">class</span> <span class="nc">Kitten</span><span class="p">:</span>
    <span class="k">def</span> <span class="fm">__init__</span><span class="p">(</span><span class="bp">self</span><span class="p">,</span> <span class="n">name</span><span class="p">):</span>
        <span class="bp">self</span><span class="o">.</span><span class="n">name</span> <span class="o">=</span> <span class="n">name</span>

    <span class="k">def</span> <span class="nf">meow</span><span class="p">(</span><span class="bp">self</span><span class="p">):</span>
        <span class="k">print</span><span class="p">(</span><span class="s2">&quot;{}: Meow!&quot;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">name</span><span class="p">))</span>

    <span class="k">def</span> <span class="nf">eat</span><span class="p">(</span><span class="bp">self</span><span class="p">,</span> <span class="n">food</span><span class="p">):</span>
        <span class="k">print</span><span class="p">(</span><span class="s2">&quot;{}: Meow meow! I like {}!&quot;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">name</span><span class="p">,</span> <span class="n">food</span><span class="p">))</span>

<span class="n">mourek</span> <span class="o">=</span> <span class="n">Kitten</span><span class="p">(</span><span class="s1">&#39;Mourek&#39;</span><span class="p">)</span>
<span class="n">mourek</span><span class="o">.</span><span class="n">meow</span><span class="p">()</span>
</pre></div><p>A teď už není možnost, jak vytvořit koťátko bez jména,
takže <code>meow</code> bude vždycky fungovat.</p>
<p>Podobných „opodtržítkovaných“ metod je víc,
třeba <code>__str__</code> se volá, když je potřeba
převést objekt na řetězec:</p>
<div class="highlight"><pre><span></span><span class="k">class</span> <span class="nc">Kitten</span><span class="p">:</span>
    <span class="k">def</span> <span class="fm">__init__</span><span class="p">(</span><span class="bp">self</span><span class="p">,</span> <span class="n">name</span><span class="p">):</span>
        <span class="bp">self</span><span class="o">.</span><span class="n">name</span> <span class="o">=</span> <span class="n">name</span>

    <span class="k">def</span> <span class="fm">__str__</span><span class="p">(</span><span class="bp">self</span><span class="p">):</span>
        <span class="k">return</span> <span class="s1">&#39;&lt;Kitten named {}&gt;&#39;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">name</span><span class="p">)</span>

    <span class="k">def</span> <span class="nf">meow</span><span class="p">(</span><span class="bp">self</span><span class="p">):</span>
        <span class="k">print</span><span class="p">(</span><span class="s2">&quot;{}: Meow!&quot;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">name</span><span class="p">))</span>

    <span class="k">def</span> <span class="nf">eat</span><span class="p">(</span><span class="bp">self</span><span class="p">,</span> <span class="n">food</span><span class="p">):</span>
        <span class="k">print</span><span class="p">(</span><span class="s2">&quot;{}: Meow meow! I like {}!&quot;</span><span class="o">.</span><span class="n">format</span><span class="p">(</span><span class="bp">self</span><span class="o">.</span><span class="n">name</span><span class="p">,</span> <span class="n">food</span><span class="p">))</span>

<span class="n">mourek</span> <span class="o">=</span> <span class="n">Kitten</span><span class="p">(</span><span class="s1">&#39;Mourek&#39;</span><span class="p">)</span>
<span class="k">print</span><span class="p">(</span><span class="n">mourek</span><span class="p">)</span>
</pre></div><h2>Cvičení: Cat</h2>
<p>Teď, když už umíš dělat koťátka, zkus vytvořit třídu pro kočku.</p>
<ul>
<li>Kočka umí mňoukat metodou <code>meow</code>.</li>
<li>Kočka má na začátku (při vytvoření) 9 životů
(nemůže mít nikdy víc než 9 nebo míň než 0!).</li>
<li>Kočka umí říct, jestli je živá (nemá 0 životů), metodou <code>is_alive</code>.</li>
<li>Kočka může ztratit život metodou <code>lose_life</code>.</li>
<li>Kočku můžeš nakrmit metodou <code>eat</code>, která bere 1 argument -
nějaké konkrétní jídlo (řetězec). Pokud je toto jídlo <code>"fish"</code>, kočce se obnoví
jeden život (pokud teda už není mrtvá, nebo nemá maximální počet životů).</li>
</ul>
<div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <div class="highlight"><pre><span></span><span class="k">class</span> <span class="nc">Cat</span><span class="p">:</span>
    <span class="k">def</span> <span class="fm">__init__</span><span class="p">(</span><span class="bp">self</span><span class="p">):</span>         <span class="c1"># Init funkce nemusi brat jako parametr</span>
        <span class="bp">self</span><span class="o">.</span><span class="n">number_of_lives</span> <span class="o">=</span> <span class="mi">9</span>   <span class="c1"># pocet zivotu, ten je pokazde 9.</span>

    <span class="k">def</span> <span class="nf">meow</span><span class="p">(</span><span class="bp">self</span><span class="p">):</span>
        <span class="k">print</span><span class="p">(</span><span class="s2">&quot;Moew, moew, meooooow!&quot;</span><span class="p">)</span>

    <span class="k">def</span> <span class="nf">is_alive</span><span class="p">(</span><span class="bp">self</span><span class="p">):</span>
        <span class="k">return</span> <span class="bp">self</span><span class="o">.</span><span class="n">number_of_lives</span> <span class="o">&gt;</span> <span class="mi">0</span>

    <span class="k">def</span> <span class="nf">lose_life</span><span class="p">(</span><span class="bp">self</span><span class="p">):</span>
        <span class="k">if</span> <span class="ow">not</span> <span class="bp">self</span><span class="o">.</span><span class="n">is_alive</span><span class="p">():</span>
            <span class="k">print</span><span class="p">(</span><span class="s2">&quot;Cannot kill dead cat!&quot;</span><span class="p">)</span>
        <span class="k">else</span><span class="p">:</span>
            <span class="bp">self</span><span class="o">.</span><span class="n">number_of_lives</span> <span class="o">-=</span> <span class="mi">1</span>

    <span class="k">def</span> <span class="nf">eat</span><span class="p">(</span><span class="bp">self</span><span class="p">,</span> <span class="n">food</span><span class="p">):</span>
        <span class="k">if</span> <span class="ow">not</span> <span class="bp">self</span><span class="o">.</span><span class="n">is_alive</span><span class="p">():</span>
            <span class="k">print</span><span class="p">(</span><span class="s2">&quot;It is pointless to feed dead cat!&quot;</span><span class="p">)</span>
        <span class="k">if</span> <span class="n">food</span> <span class="o">==</span> <span class="s2">&quot;fish&quot;</span> <span class="ow">and</span> <span class="bp">self</span><span class="o">.</span><span class="n">number_of_lives</span> <span class="o">&lt;</span> <span class="mi">9</span><span class="p">:</span>
            <span class="bp">self</span><span class="o">.</span><span class="n">number_of_lives</span> <span class="o">+=</span> <span class="mi">1</span>
            <span class="k">print</span><span class="p">(</span><span class="s2">&quot;Cat ate fish and gained one life.&quot;</span><span class="p">)</span>
        <span class="k">else</span><span class="p">:</span>
            <span class="k">print</span><span class="p">(</span><span class="s2">&quot;Cat is eating.&quot;</span><span class="p">)</span>
</pre></div>
    </div>
</div><p>A to je o samotných třídách zatím vše.
<a href="naucse:page?lesson=beginners/inheritance">Příště</a> si něco řekneme o dědičnosti.
A o štěňátkách.</p>