<h1>Domácí projekty</h1>
<p>Naprogramuj jednoduchou webovou aplikaci pomocí frameworku Flask.</p>
<h1>Webová aplikace ve Flasku</h1>
<p>Aplikace bude mít dva endpointy. První bude home page s uvítáním a návodem, co může uživatel na stránkách najít.
Druhý bude poskytovat informace podle zadaného klíče.</p>
<h2>Data v aplikace</h2>
<p>U sebe na počítači si vytvoř textový soubor s příponou <code>.txt</code>, kde bude JSON s daty ve formě klíč: hodnota.
Můžeš si vymyslet jaká data chceš. Telefonní seznam - jméno: telefonní číslo, knihu básní - autor: báseň nebo třeba seznam vánočních dárků, které chceš koupit - obdarovaný: dárek.
Můžeš se inspirovat v lekci o JSONu.</p>
<div class="highlight"><pre><span></span><span class="n">json_string</span> <span class="o">=</span> <span class="s2">&quot;&quot;&quot;</span>
<span class="s2">    {</span>
<span class="s2">      &quot;name&quot;: &quot;Anna&quot;,</span>
<span class="s2">      &quot;city&quot;: &quot;Brno&quot;,</span>
<span class="s2">      &quot;language&quot;: [&quot;czech&quot;, &quot;english&quot;, &quot;Python&quot;],</span>
<span class="s2">      &quot;age&quot;: 26</span>
<span class="s2">    }</span>
<span class="s2">&quot;&quot;&quot;</span>
</pre></div><h2>Poskytování dat</h2>
<p>Endpoint, který bude poskytovat data musí mít dynamickou URL. Jak vytvořit takový endpoint najdeš v lekci FLask v sekci <code>Dynamické routy</code>.
Místo <code>&lt;username&gt;</code> bude tvůj endpoint přijímat argument např. jméno, autor básně, obdarovaný.
Uvnitř něj si otevřeš a načteš soubor s JSONem. Soubor nezapomeň otevírat pomocí <code>with open(...</code>. Obsah souboru si nahraješ do pythonního slovníku pomocí <code>json.loads</code>. Jak na to najdeš v lekci o JSONu v sekci <code>JSON v Pythonu</code>. Podle zadaného klíče vybereš potřebné hodnoty ze slovníku a vrátíš je.</p>
<p>Po nahrání JSONu se tvoje data budou chovat jako klasický pythonní slovník a jak vybírat ze slovníku podle klíče už známe.</p>
<p>Nezapomeň ošetřit situaci, kdy uživatel zadá klíč, který nebude ve slovníku. To můžeš vyřešit nějakou hezkou hláškou. Pokud si troufneš, můžeš uživateli pomocí Flaskové funkce <code>abort</code> vrátit stavový kód 404 - nenalezeno. Dokumentaci k <code>abort</code> můžeš najít tady: <a href="https://flask.palletsprojects.com/en/1.1.x/api/#flask.abort">https://flask.palletsprojects.com/en/1.1.x/api/#flask.abort</a></p>
<h3>Odevzdání</h3>
<p>Řešení nezapomeň nahrát na github společně s JSONem s daty.</p>
<h1>Bonusy</h1>
<p>Pojem, který by měly znát všechny vývojářky webových aplikací je <a href="https://www.tutorialspoint.com/mvc_framework/mvc_framework_introduction.htm">MVC pattern</a>. Co to znamená jsme lehle naťukli na lekci, kdy jste podle tohoto patternu psali svojí Flask aplikaci. Tady jsme mluvili o tom, že další webový framework Django používá MVT pattern a že jsou vlastně velmi podobné. Rozdíl mezi MVC a MVT najdete <a href="https://medium.com/shecodeafrica/understanding-the-mvc-pattern-in-django-edda05b9f43f">zde</a>.</p>