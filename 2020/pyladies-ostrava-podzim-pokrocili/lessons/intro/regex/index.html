<h1>Regulární výrazy</h1>
<p>Dnes si budeme povídat o zdánlivě složitých a nesmyslných zápisech, jako je například tento:</p>
<div class="highlight"><pre><code>r"^\w+([\.-]?\w)+@\w+([\.]?\w)+(\.[a-zA-Z]{2,3})+$"</code></pre></div><h2>Obecná definice</h2>
<p>Regulární výraz (<em>regular expression</em>, <em>regex</em> či <em>regexp</em>) je řetězec, který s pomocí znaků se speciálním významem definuje vzor pro vyhledávání v textu.</p>
<p>Obecně řečeno pochází regulární výrazy z oblasti teoretické informatiky a teorie formálních jazyků. Teorie a formální definice jsou k nalezení na <a href="https://cs.wikipedia.org/wiki/Regul%C3%A1rn%C3%AD_v%C3%BDraz#Form%C3%A1ln%C3%AD_definice">české</a> i <a href="https://en.wikipedia.org/wiki/Regular_expression#Formal_language_theory">anglické Wikipedii</a> a obsahují spoustu odkazů pro zvídavé. Je to zajímavé a velmi obsáhlé téma.</p>
<p>Regulární výrazy se při práci s textem nejčastěji používají v těchto případech:</p>
<ul>
<li>zjištění, zda nějaký text vyhovuje regulárnímu výrazu (validace vstupů)</li>
<li>hledání v textu – zjištění, kde se v textu nachází hledaný podřetězec</li>
<li>záměna podřetězce v řetězci (najít a nahradit)</li>
<li>extrakce všech výskytů podřetězce</li>
</ul>
<h2>Zápis regulárních výrazů</h2>
<p>Regulární výrazy se v Pythonu zapisují do tzv. raw stringu <code>r""</code>, který zajistí, že speciální sekvence jako např. <code>\n</code> nebudou mít svůj speciální význam.</p>
<div class="highlight"><pre><span></span><span class="gp">&gt;&gt;&gt; </span><span class="nb">print</span><span class="p">(</span><span class="s2">&quot;hello</span><span class="se">\n</span><span class="s2">world&quot;</span><span class="p">)</span>
<span class="go">hello</span>
<span class="go">world</span>
<span class="gp">&gt;&gt;&gt; </span><span class="nb">print</span><span class="p">(</span><span class="sa">r</span><span class="s2">&quot;hello\nworld&quot;</span><span class="p">)</span>
<span class="go">hello\nworld</span>
</pre></div><p>Stejně tak to funguje i v případě, že se Python marně snaží dopídit speciálního významu nějaké sekvence.</p>
<div class="highlight"><pre><span></span><span class="gp">&gt;&gt;&gt; </span><span class="nb">print</span><span class="p">(</span><span class="s2">&quot;hello\xworld&quot;</span><span class="p">)</span>
  File <span class="nb">&quot;&lt;stdin&gt;&quot;</span>, line <span class="m">1</span>
<span class="gr">SyntaxError</span>: <span class="n">(unicode error) &#39;unicodeescape&#39; codec can&#39;t decode bytes in position 5-6: truncated \xXX escape</span>
<span class="gp">&gt;&gt;&gt; </span><span class="nb">print</span><span class="p">(</span><span class="sa">r</span><span class="s2">&quot;hello\xworld&quot;</span><span class="p">)</span>
<span class="go">hello\xworld</span>
</pre></div><p>Raw stringy jsou obyčejné řetězce jen s jinou formou zápisu. Regulární výrazy můžeme psát i jako obyčejné řetězce,
ale budeme si pak muset sami pohlídat interpretaci speciálních sekvencí, což nám regulární výraz často zbytečně zkomplikuje
řadou zdvojených lomítek.</p>
<div class="highlight"><pre><span></span><span class="gp">&gt;&gt;&gt; </span><span class="nb">print</span><span class="p">(</span><span class="s2">&quot;</span><span class="se">\\</span><span class="s2">x</span><span class="se">\\</span><span class="s2">n</span><span class="se">\\</span><span class="s2">x&quot;</span><span class="p">)</span>
<span class="go">\x\n\x</span>
<span class="gp">&gt;&gt;&gt; </span><span class="nb">print</span><span class="p">(</span><span class="sa">r</span><span class="s2">&quot;\x\n\x&quot;</span><span class="p">)</span>
<span class="go">\x\n\x</span>
<span class="gp">&gt;&gt;&gt; </span><span class="s2">&quot;</span><span class="se">\\</span><span class="s2">x</span><span class="se">\\</span><span class="s2">n</span><span class="se">\\</span><span class="s2">x&quot;</span> <span class="o">==</span> <span class="sa">r</span><span class="s2">&quot;\x\n\x&quot;</span>
<span class="go">True</span>
<span class="gp">&gt;&gt;&gt; </span><span class="nb">type</span><span class="p">(</span><span class="s2">&quot;</span><span class="se">\\</span><span class="s2">x</span><span class="se">\\</span><span class="s2">n</span><span class="se">\\</span><span class="s2">x&quot;</span><span class="p">)</span> <span class="o">==</span> <span class="nb">type</span><span class="p">(</span><span class="sa">r</span><span class="s2">&quot;\x\n\x&quot;</span><span class="p">)</span>
<span class="go">True</span>
</pre></div><h2>Znaky se speciálním významem</h2>
<p>Následující znaky mají při zápisu regulárních výrazů speciální význam. To mimo jiné znamená, že pokud je chceme použít bez jejich speciálního významu, je nutné dát před znak <code>\</code> (tzv. je escapovat).</p>
<p>Například <code>.</code> je zástupným znakem pro jakýkoli jiný znak. Regulární výraz pro libovolné dva znaky, mezi kterými je tečka, by tedy
vypadal následovně: <code>.\..</code>. Podobně <code>\\</code> znamená jedno zpětné lomítko.</p>
<div class="admonition note"><p>Výčet není kompletní, může se lišit v různých implementacích a programovacích jazycích,
může záviset na nastavení systému a užití znaků z Unicode.
Je to zkrátka komplexní technologie.
Pro co nejlepší přehled samozřejmě doporučujeme <a href="https://docs.python.org/3/library/re.html">dokumentaci</a>.</p>
</div><h3>Kvantifikátory</h3>
<p>Kvantifikátor je znak, který nám určuje, kolikrát se v řetězci může opakovat znak, který je před kvantifikátorem.</p>
<p>Kvantifikátory máme následující:</p>
<ul>
<li><code>?</code> znamená žádný nebo 1 výskyt</li>
<li><code>*</code> znamená žádný a více výskytů</li>
<li><code>+</code> znamená 1 a více výskytů</li>
<li><code>{cislo}</code> znamená přesný počet výskytů</li>
<li><code>{min,max}</code> znamená počet výskytů mezi horní a dolní mezí (včetně obou mezí samotných)</li>
</ul>
<h4>Příklady</h4>
<ul>
<li>Zápisu <code>ab?c</code> odpovídají jen řetězce <code>ac</code> a <code>abc</code></li>
<li>Zápisu <code>ab*c</code> odpovídají řetězce <code>ac</code>, <code>abc</code>, <code>abbc</code>, <code>abbbc</code> …</li>
<li>Zápisu <code>ab+c</code> odpovídají řetězce <code>abc</code>, <code>abbc</code>, <code>abbbc</code> …</li>
<li>Zápisu <code>ab{2}c</code> odpovídá jen jeden řetězec <code>abbc</code></li>
<li>Zápisu <code>ab{2,4}c</code> odpovídají jen tyto řetězce <code>abbc</code>, <code>abbbc</code> a <code>abbbbc</code></li>
</ul>
<h3>Zástupné znaky</h3>
<ul>
<li><code>.</code> je zástupným znakem pro jakýkoli jiný znak</li>
<li><code>^</code> označuje začátek řetězce (případně řádku)</li>
<li><code>$</code> označuje konec řetězce (případně řádku)</li>
</ul>
<h4>Příklady</h4>
<ul>
<li>Zápisu <code>a.c</code> odpovídá mnoho řetězců, např.: <code>a c</code>, <code>a!c</code>, <code>a/c</code>, <code>a0c</code>, <code>a1c</code>, <code>a2c</code>, <code>a3c</code>, <code>aAc</code>,<code>aBc</code>, <code>aCc</code>, <code>aac</code>, <code>abc</code>, <code>acc</code>, <code>azc</code></li>
<li>Zápisu <code>^abc.*</code> bude odpovídat jen řetězec, který začíná na <code>abc</code>, tedy <code>abccc</code> ano, ale <code>abbcc</code> už ne</li>
</ul>
<h3>Skupiny znaků</h3>
<p>Skupiny znaků v regulárních výrazech lze zadat několika způsoby:</p>
<ul>
<li>výčtem – např. <code>[abc]</code></li>
<li>rozsahem – např. <code>[a-z]</code></li>
<li>kombinací – např. <code>[abcx-z1-3]</code></li>
<li>sekvencí zastupující celou skupinu znaků – těch je hned několik:<ul>
<li><code>\d</code> označuje číslice – ekvivalent pro <code>[0-9]</code> v ASCII a řadu dalších znaků z Unicode (např. <code>٩</code>)</li>
<li><code>\D</code> označuje vše kromě číslic (množina obsahující všechny znaky kromě těch z předchozí skupiny)</li>
<li><code>\s</code> označuje tzv. bílé znaky (whitespace) – mezeru, tabulátor atp.</li>
<li><code>\S</code> označuje vše kromě bílých znaků (množina obsahující všechny znaky kromě těch z předchozí skupiny)</li>
<li><code>\w</code> označuje všechny alfanumerické znaky a podtržítko – ekvivalent s <code>[a-zA-Z0-9_]</code> z ASCII a obrovskou spoustu dalších znaků z Unicode včetně českých znaků s diakritikou</li>
<li><code>\W</code> označuje vše kromě znaků z <code>\w</code> (množina obsahující všechny znaky kromě těch z předchozí skupiny)</li>
</ul>
</li>
</ul>
<p>Pokud je v hranatých závorkách jako první znak <code>^</code>, musí na daném místě být znak, ale nesmí to být žádný z těch uvedených v závorkách.
Tedy například zápis <code>[^567]</code> odpovídá jakémukoli znaku kromě pětky, šestky a sedmičky.</p>
<p>Další možnost označení skupiny představují kulaté závorky. Obsah takto označené skupiny je
posléze možné získat samostatně jako výsledek vyhledávání přip. použít v kombinaci s kvantifikátory.
Skupiny jsou v rámci regulárního výrazu automaticky číslované od jedničky, takže je můžeme použít vícekrát
pomocí <code>\cislo</code> bez nutnosti se opakovat.</p>
<p>Například zápisu <code>(a{3}) \1</code> odpovídá jen jeden řetězec <code>aaa aaa</code>, protože <code>\1</code> je odkaz na skupinu se třemi výskyty znaku "a".</p>
<p>Snad posledním znakem často používaným v kombinaci se skupinou v kulatých závorkách je <code>|</code> (svislá čára). Ta
umožňuje od sebe oddělit několik regulárních výrazů nebo jejich částí, přičemž může platit kterýkoli z nich.</p>
<p>Například zápisu <code>aaa|bbb</code> odpovídají řetězce <code>aaa</code> nebo <code>bbb</code>. Složitějšímu zápisu <code>([ab]{2}|z)k</code> odpovídají buď
dva znaky z výčtu <code>[ab]</code> následované znakem <code>k</code> nebo znak <code>z</code> následovaný znakem <code>k</code> – celkový výčet je tedy následující
<code>aak</code>, <code>abk</code>, <code>bak</code>, <code>bbk</code> a <code>zk</code>.</p>
<h2>Použití regulárních výrazů</h2>
<p>Pojďme teď teorii přetavit v praxi a ukázat si použití regulárních výrazů s modulem <code>re</code> ze standardní knihovny Pythonu.</p>
<h3>Validace</h3>
<p>Validace je jedno ze základních použití regulárních výrazů. V podstatě se ptáme, jestli řetězec odpovídá zadanému předpisu.</p>
<p>V různých organizacích mají uživatelská jména často přesně danou strukturu. Na VŠB v Ostravě je uživatelské jméno studentů a zaměstnanců složeno
ze tří malých písmen bez diakritiky a dvou až čtyř číslic. Jeho validace by tedy mohla vypadat následovně:</p>
<div class="highlight"><pre><span></span><span class="gp">&gt;&gt;&gt; </span><span class="kn">import</span> <span class="nn">re</span>
<span class="gp">&gt;&gt;&gt; </span><span class="n">re</span><span class="o">.</span><span class="n">match</span><span class="p">(</span><span class="sa">r</span><span class="s2">&quot;[a-z]</span><span class="si">{3}</span><span class="s2">[0-9]{2,4}&quot;</span><span class="p">,</span> <span class="s2">&quot;cap096&quot;</span><span class="p">)</span>
<span class="go">&lt;re.Match object; span=(0, 6), match=&#39;cap096&#39;&gt;</span>
<span class="gp">&gt;&gt;&gt; </span><span class="n">re</span><span class="o">.</span><span class="n">match</span><span class="p">(</span><span class="sa">r</span><span class="s2">&quot;[a-z]</span><span class="si">{3}</span><span class="s2">[0-9]{2,4}&quot;</span><span class="p">,</span> <span class="s2">&quot;cape096&quot;</span><span class="p">)</span>
<span class="gp">&gt;&gt;&gt; </span><span class="n">re</span><span class="o">.</span><span class="n">match</span><span class="p">(</span><span class="sa">r</span><span class="s2">&quot;[a-z]</span><span class="si">{3}</span><span class="s2">[0-9]{2,4}&quot;</span><span class="p">,</span> <span class="s2">&quot;ca096&quot;</span><span class="p">)</span>
<span class="gp">&gt;&gt;&gt; </span><span class="n">re</span><span class="o">.</span><span class="n">match</span><span class="p">(</span><span class="sa">r</span><span class="s2">&quot;[a-z]</span><span class="si">{3}</span><span class="s2">[0-9]{2,4}&quot;</span><span class="p">,</span> <span class="s2">&quot;cap0096&quot;</span><span class="p">)</span>
<span class="go">&lt;re.Match object; span=(0, 7), match=&#39;cap0096&#39;&gt;</span>
</pre></div><p>Na příkladu je vidět, že pokud <code>match</code> najde shodu, vrátí speciální objekt, v opačném případě vrátí <code>None</code>.
<code>Match</code> objekt má spoustu užitečných metod, které umožňují pracovat s nalezenou shodou. Mimo jiné můžeme s jeho pomocí získat
jednotlivé skupiny označené v regulárním výrazu kulatými závorkami metodou <code>groups</code>, metodami <code>start</code> a <code>end</code> získat indexy
prvního a posledního znaku shody či metodou <code>span</code> oba indexy najednou.</p>
<div class="highlight"><pre><span></span><span class="gp">&gt;&gt;&gt; </span><span class="n">match</span> <span class="o">=</span> <span class="n">re</span><span class="o">.</span><span class="n">match</span><span class="p">(</span><span class="sa">r</span><span class="s2">&quot;([a-z]</span><span class="si">{3}</span><span class="s2">)([0-9]{2,4})&quot;</span><span class="p">,</span> <span class="s2">&quot;cap0096&quot;</span><span class="p">)</span>
<span class="gp">&gt;&gt;&gt; </span><span class="n">match</span><span class="o">.</span><span class="n">span</span><span class="p">()</span>
<span class="go">(0, 7)</span>
<span class="gp">&gt;&gt;&gt; </span><span class="n">match</span><span class="o">.</span><span class="n">start</span><span class="p">()</span>
<span class="go">0</span>
<span class="gp">&gt;&gt;&gt; </span><span class="n">match</span><span class="o">.</span><span class="n">groups</span><span class="p">()</span>
<span class="go">(&#39;cap&#39;, &#39;0096&#39;)</span>
</pre></div><p>Samotné kulaté závorky nám regulární výraz nijak nezmění, ale rozdělí jej do skupin pro snadnější zpracování.</p>
<p>Problém nastane, když bude porovnávaný řetězec delší než dovoluje náš regulární výraz:</p>
<div class="highlight"><pre><span></span><span class="gp">&gt;&gt;&gt; </span><span class="n">re</span><span class="o">.</span><span class="n">match</span><span class="p">(</span><span class="sa">r</span><span class="s2">&quot;[a-z]</span><span class="si">{3}</span><span class="s2">[0-9]{2,4}&quot;</span><span class="p">,</span> <span class="s2">&quot;cap00096&quot;</span><span class="p">)</span>
<span class="go">&lt;re.Match object; span=(0, 7), match=&#39;cap0009&#39;&gt;</span>
</pre></div><p>V tomto případě je rovněž nalezena shoda, ale jen na prvních sedmi znacích. Vypořádat se s tímto problémem
nám pomůže kotva označující konec řádku <code>$</code> na konci regulárního výrazu. Tím označíme, že za poslední číslicí už nesmí řetězec pokračovat dále
a vyřešíme tím náš problém.</p>
<div class="highlight"><pre><span></span><span class="gp">&gt;&gt;&gt; </span><span class="n">re</span><span class="o">.</span><span class="n">match</span><span class="p">(</span><span class="sa">r</span><span class="s2">&quot;[a-z]</span><span class="si">{3}</span><span class="s2">[0-9]{2,4}$&quot;</span><span class="p">,</span> <span class="s2">&quot;cap00096&quot;</span><span class="p">)</span>
<span class="go">&gt;&gt;&gt;</span>
</pre></div><div class="admonition note"><p>Funkce <code>match</code> kontroluje shodu s regulárním výrazem od začátku řetězce, a proto nepotřebujeme
zadat i <code>^</code> jako označení začátku.
Funkce <code>search</code> naproti tomu hledá shodu kdekoli v řetězci a jak už její název napovídá,
hodí se více pro vyhledávání než validaci.</p>
</div><h3>Vyhledávání</h3>
<p>Vyhledávat můžeme buď první část řetězce, která odpovídá regulárnímu výrazu, pomocí <code>search</code>, všechny
odpovídající podřetězce pomocí <code>findall</code> nebo jednotlivé shody pomocí <code>finditer</code>.</p>
<div class="highlight"><pre><span></span><span class="gp">&gt;&gt;&gt; </span><span class="n">re</span><span class="o">.</span><span class="n">search</span><span class="p">(</span><span class="sa">r</span><span class="s2">&quot;.y&quot;</span><span class="p">,</span> <span class="s2">&quot;Naše staré hodiny bijí čtyři hodiny.&quot;</span><span class="p">)</span>
<span class="go">&lt;re.Match object; span=(15, 17), match=&#39;ny&#39;&gt;</span>
<span class="gp">&gt;&gt;&gt; </span><span class="n">re</span><span class="o">.</span><span class="n">findall</span><span class="p">(</span><span class="sa">r</span><span class="s2">&quot;.y&quot;</span><span class="p">,</span> <span class="s2">&quot;Naše staré hodiny bijí čtyři hodiny.&quot;</span><span class="p">)</span>
<span class="go">[&#39;ny&#39;, &#39;ty&#39;, &#39;ny&#39;]</span>
<span class="gp">&gt;&gt;&gt; </span><span class="nb">list</span><span class="p">(</span><span class="n">re</span><span class="o">.</span><span class="n">finditer</span><span class="p">(</span><span class="sa">r</span><span class="s2">&quot;.y&quot;</span><span class="p">,</span> <span class="s2">&quot;Naše staré hodiny bijí čtyři hodiny.&quot;</span><span class="p">))</span>
<span class="go">[&lt;re.Match object; span=(15, 17), match=&#39;ny&#39;&gt;, &lt;re.Match object; span=(24, 26), match=&#39;ty&#39;&gt;, &lt;re.Match object; span=(33, 35), match=&#39;ny&#39;&gt;]</span>
</pre></div><p>Je třeba mít se na pozoru, pokud by se části našeho řetězce, které odpovídají regulárnímu výrazu, navzájem překrývaly.
U funkce <code>search</code> to není problém, protože ta vrací jen první nalezený výskyt. Funkce <code>findall</code> a <code>finditer</code> však
ignorují znaky, které už vyhodnotily jako součást předešlé shody při průchodu řetězcem zleva doprava.</p>
<div class="highlight"><pre><span></span><span class="gp">&gt;&gt;&gt; </span><span class="n">re</span><span class="o">.</span><span class="n">findall</span><span class="p">(</span><span class="sa">r</span><span class="s2">&quot;.y&quot;</span><span class="p">,</span> <span class="s2">&quot;yyy yyy&quot;</span><span class="p">)</span>
<span class="go">[&#39;yy&#39;, &#39; y&#39;, &#39;yy&#39;]</span>
</pre></div><h3>Nahrazování</h3>
<p>Nahrazení funkcí <code>sub</code> funguje velmi podobně jako řetězcová metoda <code>replace</code>. Samozřejmě s tím rozdílem, že nahrazená část musí
odpovídat regulárnímu výrazu.</p>
<div class="highlight"><pre><span></span><span class="gp">&gt;&gt;&gt; </span><span class="n">re</span><span class="o">.</span><span class="n">sub</span><span class="p">(</span><span class="sa">r</span><span class="s2">&quot;\s+and\s+&quot;</span><span class="p">,</span> <span class="s2">&quot; &amp; &quot;</span><span class="p">,</span> <span class="s2">&quot;Bread  and butter and    ham  and  spam&quot;</span><span class="p">)</span>
<span class="go">&#39;Bread &amp; butter &amp; ham &amp; spam&#39;</span>
<span class="gp">&gt;&gt;&gt; </span><span class="n">re</span><span class="o">.</span><span class="n">sub</span><span class="p">(</span><span class="sa">r</span><span class="s2">&quot;\s+and\s+&quot;</span><span class="p">,</span> <span class="s2">&quot; &amp; &quot;</span><span class="p">,</span> <span class="s2">&quot;Bread  and butter and    ham  and  spam&quot;</span><span class="p">,</span> <span class="n">count</span><span class="o">=</span><span class="mi">1</span><span class="p">)</span>
<span class="go">&#39;Bread &amp; butter and    ham  and  spam&#39;</span>
</pre></div><p>V příkladu výše nahrazujeme slovo <code>and</code> obklopené jedním nebo více bílými znaky z obou stran znakem <code>&amp;</code> s jednou mezerou na každé straně. Parametrem <code>count</code> můžeme nastavit maximální počet nahrazení.</p>
<h2>Nastavení chování (flags)</h2>
<p>Jedním ze základních způsobů, jak ovlivnit chování funkcí v modulu <code>re</code>, jsou tzv. flagy. Jedná se o různá nastavení,
která je možné v případě potřeby zapnout.</p>
<ul>
<li><code>re.DEBUG</code> zobrazí ladící hlášky týkající se zpracování regulárního výrazu</li>
<li><code>re.IGNORECASE</code> (zkráceně <code>re.I</code>) způsobí, že regulární výraz nebude brát ohled na velikost písmen</li>
<li><code>re.MULTILINE</code> (zkráceně <code>re.M</code>) umožní zpracování víceřádkových řetězců. <code>^</code> a <code>$</code> začnou označovat začátek a konec každého řádku místo začátku a konce celého řetězce.</li>
<li><code>re.DOTALL</code> (zkráceně <code>re.S</code>) způsobí, že se tečka stane zástupným znakem i za nový řádek <code>\n</code>, což v základním nastavení neplatí.</li>
<li>… a další k nalezení v dokumentaci.</li>
</ul>
<p>Nejlepší je předávat flagy jako pojmenovaný argument výše zmíněným funkcím. Vyhneme se tím chybám vzniklým kvůli různým počtům pozičních argumentů funkcí v modulu <code>re</code>.
Pokud jich potřebujeme předat více najednou, nakombinujeme je pomocí operátoru <code>|</code>.</p>
<div class="highlight"><pre><span></span><span class="gp">&gt;&gt;&gt; </span><span class="n">re</span><span class="o">.</span><span class="n">findall</span><span class="p">(</span><span class="sa">r</span><span class="s2">&quot;.y&quot;</span><span class="p">,</span> <span class="s2">&quot;Naše staré hodiny bijí čtyři HODINY.&quot;</span><span class="p">)</span>
<span class="go">[&#39;ny&#39;, &#39;ty&#39;]</span>
<span class="gp">&gt;&gt;&gt; </span><span class="n">re</span><span class="o">.</span><span class="n">findall</span><span class="p">(</span><span class="sa">r</span><span class="s2">&quot;.y&quot;</span><span class="p">,</span> <span class="s2">&quot;Naše staré hodiny bijí čtyři HODINY.&quot;</span><span class="p">,</span> <span class="n">flags</span><span class="o">=</span><span class="n">re</span><span class="o">.</span><span class="n">IGNORECASE</span><span class="p">)</span>
<span class="go">[&#39;ny&#39;, &#39;ty&#39;, &#39;NY&#39;]</span>
<span class="gp">&gt;&gt;&gt; </span><span class="n">re</span><span class="o">.</span><span class="n">findall</span><span class="p">(</span><span class="sa">r</span><span class="s2">&quot;.y&quot;</span><span class="p">,</span> <span class="s2">&quot;Naše staré hodiny bijí čtyři HODINY.&quot;</span><span class="p">,</span> <span class="n">flags</span><span class="o">=</span><span class="n">re</span><span class="o">.</span><span class="n">IGNORECASE</span><span class="o">|</span><span class="n">re</span><span class="o">.</span><span class="n">DEBUG</span><span class="p">)</span>
<span class="go">ANY None</span>
<span class="go">LITERAL 121</span>

<span class="go">0. INFO 4 0b0 2 2 (to 5)</span>
<span class="go">5: ANY</span>
<span class="go">6. LITERAL_UNI_IGNORE 0x79 (&#39;y&#39;)</span>
<span class="go">8. SUCCESS</span>
<span class="go">[&#39;ny&#39;, &#39;ty&#39;, &#39;NY&#39;]</span>
</pre></div><h2>Optimalizace</h2>
<p>Jednou z možností optimalizace fungování regulárních výrazů je jejich kompilace. Nejdříve si regulární výraz zkompilujete a pak místo
funkcí z modulu <code>re</code> použijete stejnojmenné metody tohoto nového objektu.</p>
<div class="highlight"><pre><span></span><span class="gp">&gt;&gt;&gt; </span><span class="n">regex</span> <span class="o">=</span> <span class="n">re</span><span class="o">.</span><span class="n">compile</span><span class="p">(</span><span class="sa">r</span><span class="s2">&quot;.y&quot;</span><span class="p">,</span> <span class="n">flags</span><span class="o">=</span><span class="n">re</span><span class="o">.</span><span class="n">IGNORECASE</span><span class="p">)</span>
<span class="gp">&gt;&gt;&gt; </span><span class="n">regex</span><span class="o">.</span><span class="n">findall</span><span class="p">(</span><span class="s2">&quot;Naše staré hodiny bijí čtyři HODINY.&quot;</span><span class="p">)</span>
<span class="go">[&#39;ny&#39;, &#39;ty&#39;, &#39;NY&#39;]</span>
</pre></div><p>Kompilace se ale děje i automaticky na pozadí při používání funkcí, takže pokud používáte jen několik stále se opakujících
regulárních výrazů, není třeba si je předem ručně kompilovat.</p>
<h2>Příklad z úvodu lekce</h2>
<p>Teď se můžeme společně podívat, jestli se nám podaří rozšifrovat kryptický zápis z úvodu této lekce. V ideálním případě bychom k tomu měli znát vše potřebné.</p>
<div class="highlight"><pre><code>r"^\w+([\.-]?\w)+@\w+([\.]?\w)+(\.[a-zA-Z]{2,3})+$"</code></pre></div><p>Vezmeme to postupně:</p>
<ul>
<li><code>^</code> označení začátku hledaného řetězce</li>
<li><code>\w+</code> 1 nebo více alfanumerických znaků</li>
<li><code>([\.-]?\w)+</code> skupina alfanumerických znaků, která může začínat tečkou nebo spojovníkem a může se jednou nebo vícekrát opakovat</li>
<li><code>@</code> znak zavináče – nemá žádný speciální význam</li>
<li><code>\w+</code> 1 nebo více alfanumerických znaků</li>
<li><code>([\.]?\w)+</code> skupina alfanumerických znaků, která může začínat tečkou a může se jednou nebo vícekrát opakovat</li>
<li><code>(\.[a-zA-Z]{2,3})+</code> skupina obsahující dvě nebo tři malá/velká písmena anglické abecedy nebo číslice, která musí začínat tečkou a může se jednou nebo vícekrát opakovat</li>
<li><code>$</code> tady by měl validovaný řetězec skončit a neměl by obsahovat nic navíc</li>
</ul>
<p>Pokud to ještě nedává smysl, jedná se o regulární výraz pro validaci emailových adres. Není ovšem bez chyby, protože nám nedovolí použít před zavináčem znak <code>+</code>, který je možnou validní součástí emailové adresy. Napsat regulární výraz pro dokonalou validaci emailové adresy není možné. Více info poskytne <a href="https://emailregex.com/">emailregex.com</a>.</p>
<p>Pokud by nás z emailu zajímala jen jedna jeho část (např. název schránky před zavináčem), můžeme si tu část označit
kulatými závorkami a pak ji ve výsledné shodě po úspěné validaci najít jako jednu ze skupin – v tomto případě jako úplně první.</p>
<div class="highlight"><pre><span></span><span class="gp">&gt;&gt;&gt; </span><span class="n">m</span> <span class="o">=</span> <span class="n">re</span><span class="o">.</span><span class="n">match</span><span class="p">(</span><span class="sa">r</span><span class="s2">&quot;(^\w+([\.-]?\w)+)@\w+([\.]?\w)+(\.[a-zA-Z]{2,3})+$&quot;</span><span class="p">,</span> <span class="s2">&quot;example.user@example.com&quot;</span><span class="p">)</span>
<span class="gp">&gt;&gt;&gt; </span><span class="n">m</span><span class="o">.</span><span class="n">groups</span><span class="p">()</span>
<span class="go">(&#39;example.user&#39;, &#39;r&#39;, &#39;e&#39;, &#39;.com&#39;)</span>
</pre></div><h2>Online pomocníci</h2>
<p>Pokud si budete s regulárními výrazy hrát, doporučuji aplikace jako <a href="https://regex101.com/">regex101.com</a> nebo <a href="https://www.regextester.com/">regextester.com</a>, které umí nejen otestovat regulární výraz a obarvit řetězce, které mu vyhovují (včetně různých barev pro různé skupiny), ale také zvládnou celý regulární výraz rozložit na jednotlivé části a každou zvlášť vysvětlit.</p>