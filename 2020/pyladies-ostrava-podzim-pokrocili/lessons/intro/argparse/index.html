<h1>argparse</h1>
<p>Knihovna <code>argparse</code> je ve standardní knihovně a slouží k vytváření rozhraní pro příkazovou řádku
(angl. <em>command line interface</em>, CLI).</p>
<p><code>argparse</code> toho neumí tolik jako <a href="naucse:page?lesson=intro/click"><code>click</code></a>, ale pro spoustu
případů bohatě poslouží a každý s Pythonem ji má k dispozici bez nutnosti další instalace.</p>
<h2>Argumenty příkazové řádky</h2>
<p><code>argparse</code> není ve standardní knihovně jediným nástrojem na zpracování argumentů příkazové řádky.
Mezi jeho hlavní „konkurenty“ patří: <a href="https://docs.python.org/3/library/os.html#os.environ">os.environ</a>, <a href="https://docs.python.org/3/library/optparse.html">optparse</a> — předchůdce <code>argparse</code> — a <a href="https://docs.python.org/3/library/getopt.html">getopt</a>.</p>
<p>A pro to úplně nejzákladnější zpracování argumentů nám stačí i modul <code>sys</code> a seznam <code>argv</code>:</p>
<div class="highlight"><pre><span></span><span class="kn">import</span> <span class="nn">sys</span>

<span class="k">for</span> <span class="n">index</span><span class="p">,</span> <span class="n">argument</span> <span class="ow">in</span> <span class="nb">enumerate</span><span class="p">(</span><span class="n">sys</span><span class="o">.</span><span class="n">argv</span><span class="p">):</span>
    <span class="nb">print</span><span class="p">(</span><span class="sa">f</span><span class="s2">&quot;Argument číslo </span><span class="si">{</span><span class="n">index</span><span class="si">}</span><span class="s2"> je: </span><span class="si">{</span><span class="n">argument</span><span class="si">}</span><span class="s2">&quot;</span><span class="p">)</span>
</pre></div><div class="highlight"><pre><span></span><span class="gp">$ </span>python3 test_sys.py ahoj <span class="s2">&quot;ja jsem&quot;</span> argument
<span class="go">Argument číslo 0 je: test_sys.py</span>
<span class="go">Argument číslo 1 je: ahoj</span>
<span class="go">Argument číslo 2 je: ja jsem</span>
<span class="go">Argument číslo 3 je: argument</span>
</pre></div><p><code>sys.argv</code> se hodí, pokud potřebujete získat z příkazové řádky třeba jen jeden argument
a program nepotřebuje nápovědu. Na složitější případy už je lepší použít <code>argparse</code>.</p>
<p><code>argparse</code> nemá tak striktně definovanou strukturu jako <code>click</code>, takže se dá použít
více různými způsoby. Ten úplně nejzákladnější sestává z následujících kroků:</p>
<ol>
<li>Vytvoříme si instanci třídy <code>ArgumentParser</code>.</li>
<li>Parseru přidáváme argumenty, které bude umět zpracovat.</li>
<li>Necháme parser pracovat s tím, co nám přišlo z příkazové řádky.</li>
</ol>
<div class="highlight"><pre><span></span><span class="kn">import</span> <span class="nn">argparse</span>

<span class="k">def</span> <span class="nf">hello</span><span class="p">(</span><span class="n">name</span><span class="p">):</span>
    <span class="nb">print</span><span class="p">(</span><span class="sa">f</span><span class="s2">&quot;Hello </span><span class="si">{</span><span class="n">name</span><span class="si">}</span><span class="s2">!&quot;</span><span class="p">)</span>

<span class="k">if</span> <span class="vm">__name__</span> <span class="o">==</span> <span class="s1">&#39;__main__&#39;</span><span class="p">:</span>
    <span class="c1"># Vytvoříme prázdný parser</span>
    <span class="n">parser</span> <span class="o">=</span> <span class="n">argparse</span><span class="o">.</span><span class="n">ArgumentParser</span><span class="p">(</span><span class="n">description</span><span class="o">=</span><span class="s1">&#39;Sample app&#39;</span><span class="p">)</span>
    <span class="c1"># Naučíme ho zpracovávat první argument</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;-n&quot;</span><span class="p">,</span> <span class="s2">&quot;--name&quot;</span><span class="p">,</span> <span class="n">action</span><span class="o">=</span><span class="s2">&quot;store&quot;</span><span class="p">,</span> <span class="n">dest</span><span class="o">=</span><span class="s2">&quot;name&quot;</span><span class="p">,</span> <span class="n">default</span><span class="o">=</span><span class="s2">&quot;world&quot;</span><span class="p">)</span>
    <span class="c1"># Necháme jej zpracovat sys.argv</span>
    <span class="n">arguments</span> <span class="o">=</span> <span class="n">parser</span><span class="o">.</span><span class="n">parse_args</span><span class="p">()</span>
    <span class="c1"># Spustíme funkci s argumentem z příkazové řádky</span>
    <span class="n">hello</span><span class="p">(</span><span class="n">arguments</span><span class="o">.</span><span class="n">name</span><span class="p">)</span>
</pre></div><p>Volání <code>parser.parse_args()</code> bez dalších informací zpracovává obsah seznamu <code>sys.argv</code>,
ale je i možné při testování zadat seznam argumentů ručně.</p>
<p>Pro každý argument je možné specifikovat celou řadu vlastností. V předchozím příkladu jsou první
dvě možná jména pro nový argument, následuje akce (<code>store</code> znamená ulož hodnotu), <code>dest</code> určuje,
jak se bude jmenovat atribut, kde bude uložená hodnota k dispozici a <code>default</code> nastavuje výchozí
hodnotu pro případ, kdy argument při spuštění skriptu vynecháme.</p>
<div class="highlight"><pre><span></span><span class="gp">$ </span>python args.py
<span class="go">Hello world!</span>
<span class="gp">$ </span>python args.py -n PyLadies
<span class="go">Hello PyLadies!</span>
<span class="gp">$ </span>python args.py --name PyLadies 
<span class="go">Hello PyLadies!</span>
<span class="gp">$ </span>python args.py --help         
<span class="go">usage: args.py [-h] [-n NAME]</span>

<span class="go">Sample app</span>

<span class="go">optional arguments:</span>
<span class="go">  -h, --help            show this help message and exit</span>
<span class="go">  -n NAME, --name NAME</span>
</pre></div><p>Přepínač <code>--help</code> pro nápovědu získal náš program automaticky.</p>
<h2>Přepínače</h2>
<p>Přepínače jsou v podstatě argumenty bez hodnoty a slouží k zapnutí nebo vypnutí
některé z vlastností programu. Například <code>--help</code> je také přepínač, který zobrazí nápovědu
a program ukončí, aniž by cokoli udělal.</p>
<p>Pro přepínače se používají akce <code>store_true</code> a <code>store_false</code>. <code>store_true</code> uloží
do proměnné <code>True</code>, pokud bude přepínač zadán na příkazové řádce, a naopak <code>store_false</code>
uloží <code>False</code> a hodí se tedy spíše pro vypnutí některé z vlastností.</p>
<div class="highlight"><pre><span></span><span class="kn">import</span> <span class="nn">argparse</span>

<span class="k">def</span> <span class="nf">hello</span><span class="p">(</span><span class="n">name</span><span class="p">,</span> <span class="n">upper</span><span class="p">,</span> <span class="n">ex_mark</span><span class="p">):</span>
    <span class="n">string</span> <span class="o">=</span> <span class="sa">f</span><span class="s2">&quot;Hello </span><span class="si">{</span><span class="n">name</span><span class="si">}</span><span class="s2">&quot;</span>
    <span class="k">if</span> <span class="n">upper</span><span class="p">:</span>
        <span class="n">string</span> <span class="o">=</span> <span class="n">string</span><span class="o">.</span><span class="n">upper</span><span class="p">()</span>
    <span class="k">if</span> <span class="n">ex_mark</span><span class="p">:</span>
        <span class="n">string</span> <span class="o">+=</span> <span class="s2">&quot;!&quot;</span>
    <span class="nb">print</span><span class="p">(</span><span class="n">string</span><span class="p">)</span>

<span class="k">if</span> <span class="vm">__name__</span> <span class="o">==</span> <span class="s1">&#39;__main__&#39;</span><span class="p">:</span>
    <span class="n">parser</span> <span class="o">=</span> <span class="n">argparse</span><span class="o">.</span><span class="n">ArgumentParser</span><span class="p">(</span><span class="n">description</span><span class="o">=</span><span class="s1">&#39;Sample app&#39;</span><span class="p">)</span>

    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;-n&quot;</span><span class="p">,</span> <span class="s2">&quot;--name&quot;</span><span class="p">,</span> <span class="n">action</span><span class="o">=</span><span class="s2">&quot;store&quot;</span><span class="p">,</span> <span class="n">dest</span><span class="o">=</span><span class="s2">&quot;name&quot;</span><span class="p">,</span> <span class="n">default</span><span class="o">=</span><span class="s2">&quot;world&quot;</span><span class="p">)</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;-u&quot;</span><span class="p">,</span> <span class="s2">&quot;--uppercase&quot;</span><span class="p">,</span> <span class="n">action</span><span class="o">=</span><span class="s2">&quot;store_true&quot;</span><span class="p">,</span> <span class="n">dest</span><span class="o">=</span><span class="s2">&quot;upper&quot;</span><span class="p">)</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;-E&quot;</span><span class="p">,</span> <span class="s2">&quot;--no-exclamation-mark&quot;</span><span class="p">,</span> <span class="n">action</span><span class="o">=</span><span class="s2">&quot;store_false&quot;</span><span class="p">,</span> <span class="n">dest</span><span class="o">=</span><span class="s2">&quot;ex_mark&quot;</span><span class="p">)</span>

    <span class="n">arguments</span> <span class="o">=</span> <span class="n">parser</span><span class="o">.</span><span class="n">parse_args</span><span class="p">()</span>

    <span class="n">hello</span><span class="p">(</span><span class="n">arguments</span><span class="o">.</span><span class="n">name</span><span class="p">,</span> <span class="n">arguments</span><span class="o">.</span><span class="n">upper</span><span class="p">,</span> <span class="n">arguments</span><span class="o">.</span><span class="n">ex_mark</span><span class="p">)</span>
</pre></div><p>Protože <code>store_true</code> má výchozí hodnotu <code>False</code> a opačně, definice argumentů výše
nám na chování programu bez jejich použití nic nezmění.</p>
<div class="highlight"><pre><span></span><span class="gp">$ </span>python args.py -n PyLadies
<span class="go">Hello PyLadies!</span>
</pre></div><p>Použijeme-li je, ovlivní nám podobu výstupu:</p>
<div class="highlight"><pre><span></span><span class="gp">$ </span>python args.py -n PyLadies --upper
<span class="go">HELLO PYLADIES!</span>
<span class="gp">$ </span>python args.py -n PyLadies --upper -E
<span class="go">HELLO PYLADIES</span>
<span class="gp">$ </span>python args.py -E                    
<span class="go">Hello world</span>
</pre></div><p>Výhodou parseru je, že můžeme argumenty použít v libovolném pořadí:</p>
<div class="highlight"><pre><span></span><span class="gp">$ </span>python args.py -E --upper --name Ostrava
<span class="go">HELLO OSTRAVA</span>
</pre></div><h2>Poziční argumenty</h2>
<p>Stejně jako u funkcí mohou být i v příkazové řádce argumenty nepojmenované.
Používají se ve dvou případech: pro povinné parametry a pro parametry, kterých
může být zadán libovolný počet.
Na všechno ostatní radši použijte přepínače.</p>
<p>Například příkaz <code>cd</code> potřebuje jeden argument: jméno adresáře,
do kterého má přepnout.
Jeho rozhraní by mohlo vypadat takto:</p>
<div class="highlight"><pre><span></span><span class="kn">import</span> <span class="nn">argparse</span>

<span class="k">def</span> <span class="nf">cd</span><span class="p">(</span><span class="nb">dir</span><span class="p">):</span>
    <span class="nb">print</span><span class="p">(</span><span class="sa">f</span><span class="s2">&quot;Changing to directory to </span><span class="si">{</span><span class="nb">dir</span><span class="si">}</span><span class="s2">!&quot;</span><span class="p">)</span>

<span class="k">if</span> <span class="vm">__name__</span> <span class="o">==</span> <span class="s1">&#39;__main__&#39;</span><span class="p">:</span>
    <span class="n">parser</span> <span class="o">=</span> <span class="n">argparse</span><span class="o">.</span><span class="n">ArgumentParser</span><span class="p">(</span><span class="n">description</span><span class="o">=</span><span class="s1">&#39;Sample app&#39;</span><span class="p">)</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;directory&quot;</span><span class="p">)</span>
    <span class="n">arguments</span> <span class="o">=</span> <span class="n">parser</span><span class="o">.</span><span class="n">parse_args</span><span class="p">()</span>

    <span class="n">cd</span><span class="p">(</span><span class="n">arguments</span><span class="o">.</span><span class="n">directory</span><span class="p">)</span>
</pre></div><div class="highlight"><pre><span></span><span class="gp">$ </span>python args.py                          
<span class="go">usage: args.py [-h] directory</span>
<span class="go">args.py: error: the following arguments are required: directory</span>
<span class="gp">$ </span>python args.py new_folder
<span class="go">Changing to directory new_folder</span>
<span class="gp">$ </span>python args.py --help    
<span class="go">usage: args.py [-h] directory</span>

<span class="go">Sample app</span>

<span class="go">positional arguments:</span>
<span class="go">  directory</span>

<span class="go">optional arguments:</span>
<span class="go">  -h, --help  show this help message and exit</span>
</pre></div><p>Argument <code>directory</code> je poziční a povinný. Spuštění bez něj skončí chybou.
Za povšimnutí stojí, že nepovinné přepínače z minulých příkladů se v nápovědě
vždy zobrazovaly v hranatých závorkách.</p>
<p>Proměnný počet argumentů se zadává pomocí <code>nargs</code>. Možné hodnoty jsou:</p>
<ul>
<li><code>N</code> — přesný počet vyjádřený číslem</li>
<li><code>?</code> — žádný nebo jeden argument</li>
<li><code>*</code> — libovolné množství argumentů včetně 0</li>
<li><code>+</code> — libovolné množství, ale minimálně jeden argument</li>
</ul>
<p>Můžeme například nechat náš program pozdravit hned několikrát, ale minimálně jednou.</p>
<div class="highlight"><pre><span></span><span class="kn">import</span> <span class="nn">argparse</span>

<span class="k">def</span> <span class="nf">hello</span><span class="p">(</span><span class="n">names</span><span class="p">,</span> <span class="n">upper</span><span class="p">,</span> <span class="n">ex_mark</span><span class="p">):</span>
    <span class="k">for</span> <span class="n">name</span> <span class="ow">in</span> <span class="n">names</span><span class="p">:</span>
        <span class="n">string</span> <span class="o">=</span> <span class="sa">f</span><span class="s2">&quot;Hello </span><span class="si">{</span><span class="n">name</span><span class="si">}</span><span class="s2">&quot;</span>
        <span class="k">if</span> <span class="n">upper</span><span class="p">:</span>
            <span class="n">string</span> <span class="o">=</span> <span class="n">string</span><span class="o">.</span><span class="n">upper</span><span class="p">()</span>
        <span class="k">if</span> <span class="n">ex_mark</span><span class="p">:</span>
            <span class="n">string</span> <span class="o">+=</span> <span class="s2">&quot;!&quot;</span>
        <span class="nb">print</span><span class="p">(</span><span class="n">string</span><span class="p">)</span>


<span class="k">if</span> <span class="vm">__name__</span> <span class="o">==</span> <span class="s1">&#39;__main__&#39;</span><span class="p">:</span>
    <span class="n">parser</span> <span class="o">=</span> <span class="n">argparse</span><span class="o">.</span><span class="n">ArgumentParser</span><span class="p">(</span><span class="n">description</span><span class="o">=</span><span class="s1">&#39;Sample app&#39;</span><span class="p">)</span>

    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;names&quot;</span><span class="p">,</span> <span class="n">nargs</span><span class="o">=</span><span class="s2">&quot;+&quot;</span><span class="p">)</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;-u&quot;</span><span class="p">,</span> <span class="s2">&quot;--uppercase&quot;</span><span class="p">,</span> <span class="n">action</span><span class="o">=</span><span class="s2">&quot;store_true&quot;</span><span class="p">,</span> <span class="n">dest</span><span class="o">=</span><span class="s2">&quot;upper&quot;</span><span class="p">)</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;-E&quot;</span><span class="p">,</span> <span class="s2">&quot;--no-exclamation-mark&quot;</span><span class="p">,</span> <span class="n">action</span><span class="o">=</span><span class="s2">&quot;store_false&quot;</span><span class="p">,</span> <span class="n">dest</span><span class="o">=</span><span class="s2">&quot;ex_mark&quot;</span><span class="p">)</span>

    <span class="n">arguments</span> <span class="o">=</span> <span class="n">parser</span><span class="o">.</span><span class="n">parse_args</span><span class="p">()</span>

    <span class="n">hello</span><span class="p">(</span><span class="n">arguments</span><span class="o">.</span><span class="n">names</span><span class="p">,</span> <span class="n">arguments</span><span class="o">.</span><span class="n">upper</span><span class="p">,</span> <span class="n">arguments</span><span class="o">.</span><span class="n">ex_mark</span><span class="p">)</span>
</pre></div><p>Takový program už nebude možné spustit bez alespoň jednoho nepojmenovaného argumentu
a bude možné jich zadat hned několik. Tato skutečnost se zrcadlí i v nápovědě.</p>
<div class="highlight"><pre><span></span><span class="gp">$ </span>python args.py       
<span class="go">usage: args.py [-h] [-u] [-E] names [names ...]</span>
<span class="go">args.py: error: the following arguments are required: names</span>

<span class="gp">$ </span>python args.py --help
<span class="go">usage: args.py [-h] [-u] [-E] names [names ...]</span>

<span class="go">Sample app</span>

<span class="go">positional arguments:</span>
<span class="go">  names</span>

<span class="go">optional arguments:</span>
<span class="go">  -h, --help            show this help message and exit</span>
<span class="go">  -u, --uppercase</span>
<span class="go">  -E, --no-exclamation-mark</span>

<span class="gp">$ </span>python args.py PyLadies Ostrava Pythonistas
<span class="go">Hello PyLadies!</span>
<span class="go">Hello Ostrava!</span>
<span class="go">Hello Pythonistas!</span>
</pre></div><h2>Typy a validace</h2>
<p>Prozatím všechny argumenty z příkazové řádky dostal náš program jako řetězce.
Toto chování lze jednoduše změnit nastavením <code>type</code>.</p>
<p>Například u jednoduchého dělení s dvěma povinnými argumenty se nám více
hodí mít oba jako desetinná čísla namísto řetězců.</p>
<div class="highlight"><pre><span></span><span class="kn">import</span> <span class="nn">argparse</span>

<span class="k">def</span> <span class="nf">deleni</span><span class="p">(</span><span class="n">a</span><span class="p">,</span> <span class="n">b</span><span class="p">):</span>
    <span class="nb">print</span><span class="p">(</span><span class="n">a</span> <span class="o">/</span> <span class="n">b</span><span class="p">)</span>


<span class="k">if</span> <span class="vm">__name__</span> <span class="o">==</span> <span class="s1">&#39;__main__&#39;</span><span class="p">:</span>
    <span class="n">parser</span> <span class="o">=</span> <span class="n">argparse</span><span class="o">.</span><span class="n">ArgumentParser</span><span class="p">(</span><span class="n">description</span><span class="o">=</span><span class="s1">&#39;Sample app&#39;</span><span class="p">)</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;a&quot;</span><span class="p">,</span> <span class="nb">type</span><span class="o">=</span><span class="nb">float</span><span class="p">)</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;b&quot;</span><span class="p">,</span> <span class="nb">type</span><span class="o">=</span><span class="nb">float</span><span class="p">)</span>
    <span class="n">arguments</span> <span class="o">=</span> <span class="n">parser</span><span class="o">.</span><span class="n">parse_args</span><span class="p">()</span>

    <span class="n">deleni</span><span class="p">(</span><span class="n">arguments</span><span class="o">.</span><span class="n">a</span><span class="p">,</span> <span class="n">arguments</span><span class="o">.</span><span class="n">b</span><span class="p">)</span>
</pre></div><div class="highlight"><pre><span></span><span class="gp">$ </span>python deleni.py <span class="m">10</span> <span class="m">5</span>
<span class="go">2.0</span>

<span class="gp">$ </span>python deleni.py <span class="m">10</span> <span class="m">5</span>.5
<span class="go">1.8181818181818181</span>
</pre></div><p><code>type</code> bere jakoukoli funkci, kterou pak řetězec s hodnotou argumentu prožene
a uloží si výsledek. Takže nejen <code>int</code>, <code>bool</code> a <code>float</code>, ale i libovolná vlastní funkce
zde může sloužit nejen pro změnu typu argumentu ale třeba také pro jeho validaci nebo libovolné
další úpravy.</p>
<div class="highlight"><pre><span></span><span class="kn">import</span> <span class="nn">argparse</span>

<span class="k">def</span> <span class="nf">validate_email</span><span class="p">(</span><span class="n">address</span><span class="p">):</span>
    <span class="k">if</span> <span class="s2">&quot;@&quot;</span> <span class="ow">not</span> <span class="ow">in</span> <span class="n">address</span><span class="p">:</span>
        <span class="k">raise</span> <span class="n">argparse</span><span class="o">.</span><span class="n">ArgumentTypeError</span><span class="p">(</span><span class="s2">&quot;Missing @ in email address&quot;</span><span class="p">)</span>
    <span class="k">if</span> <span class="ow">not</span> <span class="n">address</span><span class="o">.</span><span class="n">endswith</span><span class="p">(</span><span class="s2">&quot;@python.cz&quot;</span><span class="p">):</span>
        <span class="k">raise</span> <span class="n">argparse</span><span class="o">.</span><span class="n">ArgumentTypeError</span><span class="p">(</span><span class="s2">&quot;Recipient address not from our domain&quot;</span><span class="p">)</span>
    <span class="k">return</span> <span class="n">address</span>

<span class="k">def</span> <span class="nf">send_email</span><span class="p">(</span><span class="n">address</span><span class="p">):</span>
    <span class="nb">print</span><span class="p">(</span><span class="sa">f</span><span class="s2">&quot;Sending email to </span><span class="si">{</span><span class="n">address</span><span class="si">}</span><span class="s2">&quot;</span><span class="p">)</span>

<span class="k">if</span> <span class="vm">__name__</span> <span class="o">==</span> <span class="s1">&#39;__main__&#39;</span><span class="p">:</span>
    <span class="n">parser</span> <span class="o">=</span> <span class="n">argparse</span><span class="o">.</span><span class="n">ArgumentParser</span><span class="p">(</span><span class="n">description</span><span class="o">=</span><span class="s1">&#39;Sample app&#39;</span><span class="p">)</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;address&quot;</span><span class="p">,</span> <span class="nb">type</span><span class="o">=</span><span class="n">validate_email</span><span class="p">)</span>
    <span class="n">arguments</span> <span class="o">=</span> <span class="n">parser</span><span class="o">.</span><span class="n">parse_args</span><span class="p">()</span>

    <span class="n">send_email</span><span class="p">(</span><span class="n">arguments</span><span class="o">.</span><span class="n">address</span><span class="p">)</span>
</pre></div><div class="highlight"><pre><span></span><span class="gp">$ </span>python email.py tomas  
<span class="go">usage: email.py [-h] address</span>
<span class="go">email.py: error: argument address: Missing @ in email address</span>

<span class="gp">$ </span>python email.py tomas@gmail.com
<span class="go">usage: email.py [-h] address</span>
<span class="go">email.py: error: argument address: Recipient address not from out domain</span>

<span class="gp">$ </span>python email.py tomas@python.cz
<span class="go">Sending email to tomas@python.cz</span>
</pre></div><p>Jako bonus způsobí vyvolání výjimky <code>ArgumentTypeError</code> automatické zobrazení nápovědy.</p>
<h2>Soubory</h2>
<p>Speciálním typem argumentu jsou cesty k souborům. Je samozřejmě možné
je zpracovávat jako řetězce, ale není to nejlepší nápad a je to zbytečně pracné.</p>
<p><code>argparse</code> má pro tyto účely speciální <code>FileType</code>, který nám soubor také rovnou otevře.</p>
<div class="highlight"><pre><span></span><span class="kn">import</span> <span class="nn">argparse</span>

<span class="k">def</span> <span class="nf">row_count</span><span class="p">(</span><span class="n">file</span><span class="p">):</span>
    <span class="n">n</span> <span class="o">=</span> <span class="nb">len</span><span class="p">(</span><span class="n">file</span><span class="o">.</span><span class="n">read</span><span class="p">()</span><span class="o">.</span><span class="n">splitlines</span><span class="p">())</span>
    <span class="nb">print</span><span class="p">(</span><span class="sa">f</span><span class="s2">&quot;Row count: </span><span class="si">{</span><span class="n">n</span><span class="si">}</span><span class="s2">&quot;</span><span class="p">)</span>


<span class="k">if</span> <span class="vm">__name__</span> <span class="o">==</span> <span class="s1">&#39;__main__&#39;</span><span class="p">:</span>
    <span class="n">parser</span> <span class="o">=</span> <span class="n">argparse</span><span class="o">.</span><span class="n">ArgumentParser</span><span class="p">(</span><span class="n">description</span><span class="o">=</span><span class="s1">&#39;Sample app&#39;</span><span class="p">)</span>
    <span class="n">parser</span><span class="o">.</span><span class="n">add_argument</span><span class="p">(</span><span class="s2">&quot;file&quot;</span><span class="p">,</span> <span class="nb">type</span><span class="o">=</span><span class="n">argparse</span><span class="o">.</span><span class="n">FileType</span><span class="p">(</span><span class="n">mode</span><span class="o">=</span><span class="s2">&quot;r&quot;</span><span class="p">))</span>
    <span class="n">arguments</span> <span class="o">=</span> <span class="n">parser</span><span class="o">.</span><span class="n">parse_args</span><span class="p">()</span>

    <span class="n">row_count</span><span class="p">(</span><span class="n">arguments</span><span class="o">.</span><span class="n">file</span><span class="p">)</span>
</pre></div><div class="highlight"><pre><span></span><span class="gp">$ </span>python soubor.py          
<span class="go">usage: soubor.py [-h] file</span>
<span class="go">soubor.py: error: the following arguments are required: file</span>

<span class="gp">$ </span>python soubor.py deleni.py
<span class="go">Row count: 13</span>

<span class="gp">$ </span>python soubor.py args.py   
<span class="go">Row count: 12</span>

<span class="gp">$ </span>python soubor.py neexistujici
<span class="go">usage: soubor.py [-h] file</span>
<span class="go">soubor.py: error: argument file: can&#39;t open &#39;neexistujici&#39;: [Errno 2] No such file or directory: &#39;neexistujici&#39;</span>
</pre></div><h2>A další</h2>
<p>Nejedná se o vyčerpávající popis možností modulu <code>argparse</code>, ale spíše ukázku.
Vše ostatní je jako obvykle dostupné v <a href="https://docs.python.org/3/library/argparse.html">dokumentaci</a>.</p>
<p>Jak je vidět, i se standardní knihovnou si v mnoha případech vystačíme.
O důvod více dobře zvážit, zda jsou externí závislosti opravdu potřeba.</p>