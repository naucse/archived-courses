<h1>Závěrečný projekt</h1>
<p>Naprogramuj vlastní závěrečný projekt s využitím svých nově získaných znalostí na téma tvého výběru.
Může se jednat o webovou aplikaci, která poskytuje z databáze nějaké data a využít tak znalosti o relačních databázích. Jestli máš ráda hry, tak můžeš nějakou vytvořit pomocí modulu Pygame. Datové analytičky si mohou stáhnout a zpracovat nějaká zajímavá data. Pokud tě bavila lekce o algoritmech, tak si můžeš napsat vlastní parser nebo řadící algoritmus. Fantazii se meze nekladou.</p>
<p>Závěrečný projekt je nejen zakončením kurzu, ale může velmi dobře posloužit při pohovoru do zaměstnání. Tvůj budoucí zaměstnavatel chce vidět, jak vypadá tvůj kód. Některé firmy posílají zadání úkolu k vypracování, jiné si rádi prohlédnout tvojí práci. V každém případě ti tvůj vlastní projekt přidá plusové body. Proto si vyber téma, které je ti blízké a chtěla by ses mu dále věnovat.</p>
<p>Základní znalosti si získala na kurzu, ale o svém vybraném tématu si budeš muset něco nastudovat i sama. Projektem nemáš jen ukázat, že jsi zvládla pochopit látku kurzu, ale že se dokážeš sama dále vzdělávat.</p>
<h2>Kouč tvého projektu</h2>
<p>S projektem ti nemusí pomáhat kouč, který ti pomáhal celý semestr. Každý z koučů je dobrý v něčem jiném, takže by bylo dobré využít jeho znalostí a vedení v jeho specializaci. Podle toho, co si vybereš za téma, tak pak napiš příslušnému kouči.</p>
<h5>Anička: <code>backend</code></h5>
<p>Baví tě webové aplikace ve Flasku, databáze, radši by si vystavovala endpointy a vracela JSONy než řešila formátování testu a barvičky? Anička by tě ráda dovedla až k práci vývojářky.</p>
<h5>Pavel: <code>hry</code></h5>
<p>Vzpomínáš na první lekci a svojí hru ve Scratchi? S Pavlem a Pygame můžeš vytvořit ještě lepší.</p>
<h5>Monika: <code>datová analýza</code></h5>
<p>Ráda se hrabeš v datech a hledáš v nich souvislosti? Monika se svojí několiletou zkušeností v oboru ti ukáže, jak se to dělá ve skutečném světe, aby si za to dostala i zaplaceno.</p>
<h5>Matěj: <code>programování</code></h5>
<p>Přišly ti parádní context managery a dekorátory? Libovala sis v lekci OOP? Jestli se chceš prohloubit svoje znalosti Pythonu, umět navrhovat a psát čistý, rychlý a efektivní kód, tak Matěj ti pomůže se stát opravdovou pythonistkou.</p>
<h5>Petra: <code>testování</code></h5>
<p>Jako absolventka vypracovala projekt automatického testování pomocí Sellenia a za dva měsíce byla přijatá na pozici testerky. Jestli máš podobný cíl, tak ti Petra bude pomocí s opravdu čerstvou zkušeností.</p>
<h5>Zdeněk: <code>frontend</code></h5>
<p>Líbila se ti Flasková aplikace, ale přišla ti moc nudná, když vracela jen text? Jestli by tě bavilo jí obarvit a rozhýbat, tak napiš Zdeňkovi. Sám obarvil a rozhýbal několik webových aplikací, takže ti s roky zkušeností bude dobrým koučem.</p>
<h2>Formální požadavky na závěrečný projekt</h2>
<p>Téma práce je čistě na tobě, ale po technické a formální stránce by projekt měl splňovat určitá kritéria.</p>
<h5>OOP</h5>
<p>Použij třídy a principy OOP. Téměř vždy se dá najít jejich vhodné využití a jejich znalost se v dnešní době mezi programátory považuje za samozřejmost.</p>
<h5>Angličtina</h5>
<p>Angličtina je pro programátora taková samozřejmost jako to, že umí používat klávesnici a myš. Ukaž je jí ovládáš a že zvládáš nejen anglická slovíčka, ale i smysluplně pojmenovávat <a href="https://medium.com/@dasagrivamanu/python-naming-conventions-the-10-points-you-should-know-149a9aa9f8c7">proměnné</a>.</p>
<h5>Dokumentace</h5>
<p>Psaní dokumentace by měla být další samozřejmost. Pomůže to lidem, kteří budou číst tvůj kód, pomůže to i tobě, až ho za pár let uvidíš a budeš přemýšlet, co dělá. Komentář by měl být vysvětlující, ne popisný - měl by říkat, proč kód něco dělá, ne popisovat co dělá. Jak na to najdeš <a href="https://realpython.com/documenting-python-code/">zde</a>.</p>
<h5>Testy</h5>
<p>Psaní testů se může zdát jako nutné zlo. Zachránilo ale už spoustu kritických chyb před tím než mohly něco pokazit na produkci. Je dobré ukázat, že je umíš napsat a rozumíš jejich důležitosti.</p>
<h5>PEP8</h5>
<p>Každá firma může mít vlastní tzv. code style, podle kterého formátuje kód. Všichni ale znají a ctí PEP8 jako základní formu formátování pythonního kódu.</p>
<h2>Odevzdání a prezentace</h2>
<p>Na projekt si udělej nový repozitář na githubu. Zkus se vyhnout commit messages ve stylu <code>done</code>, <code>fixed bug</code> a podobně. Na hezkých a dobře vysvětlující commit messages záleží víc než si myslíš. Společně s kvalitní dokumentací pomáhají ostatním vývojářům a tobě v budoucnu se nezamotat v nic neříkajícím kódu bez vysvětlení. Jak psát hezké commit messages najdeš <a href="https://chris.beams.io/posts/git-commit/">zde</a>.</p>
<p>Doufám, že si práci na závěrečném projektu užiješ a budeme se těšit na jeho prezentaci v úterý 21.1.2020 v 18h klasicky v Nekavárně.</p>