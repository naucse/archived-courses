<h1>Domácí projekty</h1>
<p>Přepiš program na kontrolu rodného čísla pomocí try/except bloků tam, kde to dává smysl. Cílem úkolu je, aby program nikdy neskončil výjimkou, ale vypsal hlášku, v případě že zadané rodné číslo není validní. V tom případě je také zbytečné vykonávat další funkce na kontrolu dělitelnosti a zjištění data narození a pohlaví.
V zadání není explicitně napsáno, co máte upravit, protože každá jste s úkolem poprala jinak a nemáte stejný kód jako například u piškvorek. Navíc v nějaké práci nemusíte dostat úkol zadaný téměř do posledního řádku kódu, ale musíte se nad ním sami zamyslet, jak ho vypracovat a jak ho pak vylepšit Proto použijte try/except bloky v místech, kde vy sami si myslíte, že budou podle vás dávat smysl.</p>
<p>K rodnému číslu nám taky pošlete testy, které napíšete na piškvorky. Úkol 1 z pdf. Před tím je velmi vhodné udělat nejdřív úkol 0, jinak ty testy ani nenapíšete.</p>
<p>Jako poslední věc se budeme těšit, až nám odevzdáte úkol 6 z PDF.</p>
<h1>Bonusy</h1>
<p><a href="https://dev.to/httpspauline/the-ultimate-junior-web-developer-survival-guide-part-1-8di">The ultimate junior developer survival guide</a> obsahuje rady jak se správně ptát, jak psát dobrý kód, jak se učit a taky jak se z toho někdy nezbláznit.</p>
<p>Minulou lekcí jsme dokončili "jednoduché" programování, kdy váš kód byl jeden skript, který zpracovával příkazy shora dolů a občas si zavolal nějakou funkci, kterou jste nadefinoval předtím. Od příští hodiny už se pustíme do pořádného programování. 
Budeme se učit o třídách, objektech a objektově orientovaném programování. Přesuneme se do angličtiny a už nebudeme psát kód česky. A taky ho začneme psát hezky. Začneme do vás vyžadovat psaní kódu podle <a href="https://www.python.org/dev/peps/pep-0008/">PEP8</a>, což je takový styleguide jak psát hezký python.</p>
<p>Protože vás nechceme jenom učit jak psát kód, ale chceme vás naučit i správně přemýšlet, tadyje odkaz na článek <a href="https://dev.to/lpasqualis/the-5-problem-solving-skills-of-great-software-developers-4e6?fbclid=IwAR1237cIJahWGOTGCSFL3zNqVrdqQVppwczzY9QRCf0rsTy-eo6rtZ7hRtw">The 5 Problem-Solving Skills of Great Software Developers</a>. Je trochu delší, ale je velmi dobře napsaný.</p>