<h1>Domácí projekty</h1>
<p>Toto je složitější úkol, který ti zabere dost času a je potřeba ho pořádně projít.
Budou tu i pomocné informace, které nejsou zahrnuty v jiných materiálech.
Tak vzhůru do toho.</p>
<h1>Césarova šifra</h1>
<p>Et tu?</p>
<p>César (ano, ten César) údajně používal k předávání tajných zpráv jednoduchou šifru. Posouval jednotlivé písmenka o několik pozic v abecedě. Například zapisoval A jako B, B jako C, C jako D, atd. až k Z jako A. Takže, kdyby chtěl poslat někomu anglický pozdrav, napsal by HELLO jako IFMMP. Příjemce takové zprávy musel znát "klíč" (v tomto případě číslo, o kolik se mají písmenka posunout), aby zprávu mohl dešifrovat a přečíst.</p>
<p>Tajemství tohoto systému záviselo na tom, že César a příjemci zprávy znali ono tajné číslo - počet míst v abacedě, o které se musí písmena ve zprávě posunout. Podle moderních standardů to není moc bezpečné, ale v jeho době to pochopitelně bylo terno.</p>
<p>Nezašifrovaný text se většinou jmenuje <code>plaintext</code>, zašifrovaný text <code>ciphertext</code> a tajné číslo <code>key</code>.</p>
<p>Aby to bylo opravdu jasné, ještě to znázorníme na příkladu HELLO (key 1) = IFMMP:</p>
<table>
<thead><tr>
<th>plaintext</th>
<th>H</th>
<th>E</th>
<th>L</th>
<th>L</th>
<th>O</th>
</tr>
</thead>
<tbody>
<tr>
<td>+ key</td>
<td>1</td>
<td>1</td>
<td>1</td>
<td>1</td>
<td>1</td>
</tr>
<tr>
<td>ciphertext</td>
<td>I</td>
<td>F</td>
<td>M</td>
<td>M</td>
<td>P</td>
</tr>
</tbody>
</table>
<p>.</p>
<p>Více formálně, Césarova šifra "rotuje" každé písmeno o <code>k</code> pozic (k je <code>key</code>). Ještě více formálně, pokud <code>p</code> je plaintext (nezašifrovaný text), <code>pi</code> je í-tý znak v <code>p</code> a <code>k</code> je key (nezáporné celé číslo), tak každé písmeno <code>ci</code> v ciphertext <code>c</code> je počítáno jako</p>
<div class="highlight"><pre><span></span><span class="nv">ci</span> <span class="o">=</span> <span class="o">(</span>pi + k<span class="o">)</span> % <span class="m">26</span>
</pre></div><p>Zápis % 26 je operátor <code>modulo</code> (vzpomínáš na operátory v Pythonu?) a znamená <strong>zbytek po dělení 26</strong>. Tato rovnice možná udělá ze šifry něco mnohem složitějšího, ale je to opravdu přesného vyjádření našeho algoritmu. (O tom, že vše je algoritmus jsme mluvili.)</p>
<p>Pojďme na psaní programu, který bude šifrovat jednoduchý text Césarovou šifrou.
Po spuštěníby se měl program zeptat, jaký klíč použít a jaký text zašifrovat. (Počítej s tím, že klíč má být pozitivní celé číslo)</p>
<p>Například:</p>
<div class="highlight"><pre><span></span>$ python caesar.py
key: <span class="m">1</span>
plaintext:  HELLO
ciphertext: IFMMP
</pre></div><div class="highlight"><pre><span></span>$ python caesar.py
key: <span class="m">13</span>
plaintext:  hello, world
ciphertext: uryyb, jbeyq
</pre></div><p>Všimni si, že se posunuly pouze písmena a ne mezery a další znaky.</p>
<p>Pokud uživatel nebude spolupracovat a bude psát věci, které nemá, měl by se ho program zeptat znovu. Například, když jako <code>key</code> zkusí zadat řetězec.</p>
<h2>Jak začít</h2>
<p>Podívej se na některé záludnější věci, snad ti to pomůže s implementací.</p>
<h3>Pseudocode</h3>
<p>Určitě je dobrá praxe pseudokód psát. Ukazovali jsme si ho na úplně první lekci (když jsme hledali jméno v telefonním seznamu). Je to jen logické uspořádání myšlenek, které pak přepíšeš pomocí Pythonu, aby tomu počítač rozumněl. Krátké věty nebo body jsou uplně dostačující.</p>
<h3>ASCII</h3>
<p>Na první lekci jsi taky slyšela, že existuje ASCII tabulka. Je to konvence, kterou někdo dávno vymyslel, aby se znaky daly zapsat jako čísla. Vzpomínáš si na abstrakci?</p>
<p>Tady je odkaz na <a href="https://cs.wikipedia.org/wiki/ASCII">ASCII</a>. Bude důležité si to pročíst pro základní pochopení a zjištění, který znak má jakou hodnotu.</p>
<p>A jak se dostat ze znaku k číslu?</p>
<p>Python na to má fikanou funkci <code>ord</code>. Fungování nejlépe ilustruje příklad.</p>
<div class="highlight"><pre><span></span><span class="o">&gt;&gt;&gt;</span> <span class="nb">ord</span><span class="p">(</span><span class="s1">&#39;a&#39;</span><span class="p">)</span>
<span class="mi">97</span>
<span class="o">&gt;&gt;&gt;</span> <span class="nb">chr</span><span class="p">(</span><span class="mi">97</span><span class="p">)</span>
<span class="s1">&#39;a&#39;</span>
<span class="o">&gt;&gt;&gt;</span> <span class="nb">chr</span><span class="p">(</span><span class="nb">ord</span><span class="p">(</span><span class="s1">&#39;a&#39;</span><span class="p">)</span> <span class="o">+</span> <span class="mi">3</span><span class="p">)</span>
<span class="s1">&#39;d&#39;</span>
<span class="o">&gt;&gt;&gt;</span>
</pre></div><p>Inverzní funkce od <code>ord</code> je <code>chr</code></p>
<div class="highlight"><pre><span></span><span class="o">&gt;&gt;&gt;</span> <span class="nb">chr</span><span class="p">(</span><span class="mi">97</span><span class="p">)</span>
<span class="s1">&#39;a&#39;</span>
</pre></div><p>To je vše potřebné. V tomto úkolu neřeš znaky české abecedy (ani žádné jiné), protože by se to moc zkomplikovalo, a udělej jen šifru, která bude fungovat pro ASCII.</p>
<h3>A teď je řada na tobě</h3>
<p>Už bylo zmíněno, že tento úkol bude vyžadovat větší úsílí. Nějaké samostudium, hodně práce a přemýšlení. Ale ten pocit, když ho dokončíš bude pozvnášející!
Kdyby ses přece jen zasekla, napiš koučovi.</p>
<h1>Návod na odevzdání domácího úkolu</h1>
<ul>
<li>Přepni se na větev master <code>git checkout master</code></li>
<li>Vytvoř si novou větev, kterou si pojmenuj nějak unikátně (např. piskvorky). Je lepší nepoužívat diakritiku a jako oddělovač používat podtržítko. <code>git branch piskvorky</code></li>
<li>Přepni se do nové větve. <code>git checkout piskvorky</code></li>
<li>Napiš úkol.</li>
<li>Přidej změny do stage a pak udělej commit. <code>git add piskvorky.py</code>,  <code>git commit -m 'Home work - game piskvorky.'</code></li>
<li>Pushni větev do repozitáře na githubu. <code>git push origin piskvorky</code></li>
<li>Udělej nový pull request. Návod v sekci Žádost o začlenění (pull request)</li>
<li>Pošli koučovi odkaz na pull request do slacku.</li>
<li>Potom, co ti kouč úkol schválí, udělej merge do master větve. Na stránce pull requestu v dolní části je zelené tlačíko <code>Merge pull request</code>. </li>
<li>Stáhni si změny do lokálního repozitáře (ve tvém počítači) do větve master. <code>git checkout master</code>, <code>git pull origin master</code></li>
<li>Pokud budeš v průběhu práce na domácích úkolu dělat změny v jiných souborech, přepni se nejdřív na větev master, udělej změny a commitni je a pak se vrať do větve s domácím úkolem.</li>
</ul>
<h1>Bonusy</h1>
<p>Interaktivní zábavný git <a href="https://learngitbranching.js.org/">tutoriál</a>.</p>
<p>Desktopová <a href="https://github.com/jlord/git-it-electron#what-to-install">aplikace</a>, která vás naučí používat Git (Jak ji nainstalovat je tam popsáno, kdybyste potřebovali pomoct, napište koučovi).</p>
<p>Kdyby měl někdo rád kočičky, tak tady je pár nákresů, jak funguje <a href="https://girliemac.com/blog/2017/12/26/git-purr/">git purr</a>.</p>
<p>A jedno video na vysvětlení <a href="https://www.youtube.com/watch?v=w3jLJU7DT5E">githubu</a>.</p>