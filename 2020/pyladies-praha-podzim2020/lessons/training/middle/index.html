<h1>Další možnosti procvičování</h1>
<p>V pythonu už mnoha věcem rozumíš, možná tvůj hlad po znalostech naše materiály, domácí projekty a hodiny nedokážou uspokojit. Nebo by se ti jen hodilo, mít ještě jiné vysvětlení, pohled, způsob vizualizace nebo víc příkladů na procvičení.</p>
<h2>PythonNotesForProfessionals</h2>
<p><a href="https://books.goalkicker.com/PythonBook/PythonNotesForProfessionals.pdf">PythonNotesForProfessionals</a> je volně dostupná kniha, která obsahuje stručný přehled takřka všeho, s čím se lze v pythonu potkat. Stránka <a href="https://goalkicker.com/">https://goalkicker.com/</a> obsahuje mnoho dalších volně dostupných knih k ostatním programovacím jazykům</p>
<p><span class="figure"><a href="naucse:static?filename=PythonNotesForProfessionals.png"><img src="naucse:static?filename=PythonNotesForProfessionals.png" alt="Pythontutor vizualizace házení kostkou"></a></span></p>
<h2>Pythontutor</h2>
<p><a href="http://www.pythontutor.com/">Pythontutor</a> je aplikace, která slouží pro vizualizaci krok za krokem toho, co se v kódu děje. Lze do něj nahrát kód a krok po kroku se koukat, jak se program vykonává a co je uložené v jednotlivých proměnných.</p>
<p>Například takhle se lze podívat, co se děje v domácím projektu, kde bylo za úkol pro několik hráčů házet kostkou a zjistit, kterému z nich to bude trvat nejdéle.</p>
<p><span class="figure"><a href="naucse:static?filename=pythontutor.png"><img src="naucse:static?filename=pythontutor.png" alt="Pythontutor vizualizace házení kostkou"></a></span></p>
<h2>Codewars</h2>
<p><a href="https://www.codewars.com/">Codewars</a> je stránka, kde je mnoho různě těžkých úloh v odlišných kategorií. Každá úloha má k sobě automatizované testy (takový automatický kouč), takže hned vidíš, co máš špatně a pro který vstup tvé řešení nefunguje. Po odevzdání je možné podívat se, jak daný problém řešili ostatní. Jejich řešení pro tebe může sloužit jako inspirace pro příště nebo ukázka toho, jaké další zajímavé funkce python má.</p>
<p>Pro začátek bude vhodné zvolit úlohy s obtížností <code>8 kyu</code> nebo <code>7 kyu</code> a případně si vybrat zaměření, které tě zajímá (například <code>Strings</code> pokud se chceš věnovat řetězcům). Pokud by tě zajímalo, jak si vedou ostatní a jestli úlohy zkouší ještě někdo další, nastav si klan na <code>PyLadies CZ</code>.</p>
<p><span class="figure"><a href="naucse:static?filename=codewars.png"><img src="naucse:static?filename=codewars.png" alt="Pythontutor vizualizace házení kostkou"></a></span></p>