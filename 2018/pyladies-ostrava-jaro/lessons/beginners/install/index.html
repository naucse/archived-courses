<h1>Instalace Pythonu</h1>
<p>V této sekci uděláme dvě věci:</p>
<ul>
<li>Nainstalujeme Python a Virtualenv</li>
<li>Vytvoříme si virtuální prostředí pro práci v Pythonu</li>
</ul>
<p>Možná se ptáš, proč je to všechno potřeba?</p>
<p>Python je jak programovací jazyk (způsob, jak říkat počítačům, co dělat),
tak program, který potřebujeme, aby se s námi počítač tím jazykem domluvil.</p>
<p>Virtuální prostředí pak je něco, co zajistí, aby se všechny počítače chovaly
zhruba stejně.
Až ho zprovozníme, nebudeme potřebovat materiály zvlášť pro Linux, zvlášť pro
Windows a zvlášť pro Mac.</p>
<div class="admonition note"><p>V budoucnu využijeme druhou výhodu: každé virtuální prostředí je oddělené od
ostatních, takže když doinstalujeme nějakou knihovnu (rozšíření pro Python),
projeví se to jen v jednom virtuálním prostředí.
Pokud by se při práci na projektu něco pokazilo, neohrozí to další projekty
ve tvém počítači.</p>
</div><p>Instalace samotná je na každém počítači jiná.
Vyber si stránku podle svého operačního systému:</p>
<ul>
<li><a href="naucse:page?lesson=beginners/install&amp;page=linux">Linux</a></li>
<li><a href="naucse:page?lesson=beginners/install&amp;page=windows">Windows</a></li>
<li><a href="naucse:page?lesson=beginners/install&amp;page=macos">macOS</a></li>
</ul>
<p>Pokud máš jiný systém než Linux, Windows nebo macOS,
nebo pokud ke svému počítači neznáš administrátorské heslo,
poraď se s koučem hned, jinak se ptej, až bude něco nejasné.</p>