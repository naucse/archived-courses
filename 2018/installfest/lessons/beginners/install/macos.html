<h1>Instalace Pythonu pro macOS</h1>
<p>Nainstaluj si nástroj <a href="http://brew.sh">Homebrew</a>, který řeší a zjednodušuje
instalaci aplikací a knihoven, které budeme potřebovat pro programování.
Jak na to?</p>
<p>Spusť v <a href="naucse:page?lesson=beginners/cmdline">příkazové řádce</a> příkaz:</p>
<div class="highlight"><pre><span></span><span class="gp">$ </span>/usr/bin/ruby -e <span class="s2">&quot;</span><span class="k">$(</span>curl -fsSL https://raw.githubusercontent.com/Homebrew/install/master/install<span class="k">)</span><span class="s2">&quot;</span>
</pre></div><p>Pak stačí zadat následující příkaz a Python bude nainstalovaný:</p>
<div class="highlight"><pre><span></span><span class="gp">$ </span>brew install python3
</pre></div><h2>Vytvoření virtuálního prostředí</h2>
<p><!-- Pozn. Tahle sekce je velice podobná pro Linux, Mac i Windows;
     měníš-li ji, koukni se jestli není změna potřeba i jinde. -->Nakonec vytvoř virtuální prostředí.</p>
<p>Zvol si adresář (složku), ve které budeš mít soubory k PyLadies.
Může to být třeba <code>/home/<i>jméno</i>/naucse-python</code>,
neboli <code class="pythondir">~/naucse-python</code>.
Vytvoř ho a poznamenej si, kde je.</p>
<p>Vytváříš-li adresář jinde nebo s jiným názvem, tak kdykoli ve zbytku
materiálů uvidíš <code class="pythondir">~/naucse-python</code>, doplň
místo toho „svůj“ adresář.</p>
<p>Zvolený adresář po vytvoření nesmíš přesouvat jinam – když to uděláš,
přestane virtuální prostředí fungovat.
Proto ho nedoporučuji vytářet na Ploše.</p>
<div class="admonition note"><p>Kdybys někdy chtěl/a adresář přece jen přesunout,
musel/a bys smazat virtuální prostředí a vytvořit nové.</p>
</div><p>Teď když je tenhle adresář vytvořený, otevři příkazovou řádku
a příkazem <code>cd</code> se do něj přepni:
<!-- XXX: Special highlight in source code needed --></p>
<div class="highlight"><pre><span></span><span class="gp">$ </span><span class="nb">cd</span> ~/naucse-python
</pre></div><p>Pak virtuální prostředí vytvoř:</p>
<div class="highlight"><pre><span></span><span class="gp">$ </span>python3 -m venv venv
</pre></div><p>Tím se ti vytvořil adresář <code><span class="pythondir">~/naucse-python</span>/venv</code>,
ve kterém jsou soubory s virtuálním prostředím.
Můžeš se podívat dovnitř, ale nikdy tam nic neměň.</p>
<h2>Aktivace virtuálního prostředí</h2>
<p>Nakonec virtuální prostředí aktivuj:</p>
<div class="highlight">
<pre><code><span class="gp">$</span> source <span class="pythondir">~/naucse-python</span>/venv/bin/activate
</code></pre>
</div><p>Po spuštění tohoto příkazu by se mělo na začátku příkazové řádky
(před <code>$</code>) objevit slovo <code>(venv)</code>.
Tak poznáš, že je virtuální prostředí <em>aktivní</em>.</p>
<p>Tenhle příkaz si zapiš. Budeš ho muset zadat vždycky, když pustíš příkazovou řádku,
než se pustíš do programování.</p>
<p>Pusťme se tedy do programování!
To už bude stejné pro tebe i pro lidi na Linuxu a Windows.
Sejdeme se na <a href="naucse:page?lesson=beginners/first-steps">další stránce</a>, kde uděláme první krůčky s Pythonem.</p>