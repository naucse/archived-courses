<h1>Instalace Pythonu na Linux</h1>
<p>Nainstalovat Pyhon na Linux je většinou jednoduché.
Jen existuje spousta druhů Linuxu a máme s ním největší zkušenosti,
tak jsou tyhle instrukce trochu delší.
Nezalekni se – většinu sekcí pravděpodobně přeskočíš. :)</p>
<h2>Instalace Pythonu 3</h2>
<p>Na Linuxu většinou Python 3 už bývá. Abys to zkontroloval/a, spusť
v <a href="naucse:page?lesson=beginners/cmdline">příkazové řádce</a> příkaz:</p>
<div class="highlight"><pre><span></span><span class="gp">$ </span>python3 --version
</pre></div><p>Objeví-li se „Python“ a číslo verze (např. <code>Python 3.5.2</code>)
a verze je 3.4 nebo vyšší, máš nainstalováno.
Přejdi na další sekci, <a href="#check-tkinter">kontrolu <code>tkinter</code></a>.</p>
<p>Objeví-li se „Python“ a verze nižší než 3.3,
poraď se s koučem.</p>
<p>Objeví-li se <code>bash: python3: command not found</code> nebo podobná chyba,
doinstaluj Python.
Konkrétní příkaz záleží na distribuci:</p>
<ul>
<li>Fedora:<div class="highlight"><pre><span></span><span class="gp">$ </span>sudo dnf install python3
</pre></div></li>
<li>Ubuntu:<div class="highlight"><pre><span></span><span class="gp">$ </span>sudo apt-get install python3
</pre></div></li>
</ul>
<p>Používáš-li jinou distribuci, předpokládám, že instalovat programy už umíš. :)</p>
<p><a id="check-tkinter"></a></p>
<h2>Kontrola Tkinter</h2>
<p>Některé linuxové distribuce obsahují standardně jen část celkové funkčnosti
Pythonu.
Konkrétně knihovnu <code>tkinter</code> (která umožňuje např. kreslit „želví obrázky“)
často musíme nainstalovat zvlášť.
Abys zjistil/a, jestli je už je nainstalovaná, zadej příkaz:</p>
<div class="highlight"><pre><span></span><span class="gp">$ </span>python3 -m tkinter
</pre></div><p>Objeví-li se okýnko, je všechno v pořádku.
Zavři ho a přejdi na <a href="#install-virtualenv">doinstalování <code>virtualenv</code></a>.</p>
<p>Jestli ne, modul <code>tkinter</code> ještě nainstaluj:</p>
<ul>
<li>Fedora:<div class="highlight"><pre><span></span><span class="gp">$ </span>sudo dnf install python3-tkinter
</pre></div></li>
<li><strong>Ubuntu</strong>:<div class="highlight"><pre><span></span><span class="gp">$ </span>sudo apt-get install python3-tk
</pre></div></li>
</ul>
<p>Používáš-li jinou distribuci, musíš si správné jméno balíčku najít na Internetu.</p>
<p><a id="install-virtualenv"></a></p>
<h2>Doinstalování Virtualenv</h2>
<p>Novější verze Pythonu mají zabudovaný nástroj <code>venv</code>, který použijeme níže.
Starší verze ho ale nemají (a některé distribuce Linuxu ho dokonce z Pythonu
vyřadily).
Potřebuješ proto zjistit, jestli <code>venv</code> máš, a případně nainstalovat alternativu.</p>
<p>Spusť v příkazové řádce příkaz:</p>
<div class="highlight"><pre><span></span><span class="gp">$ </span>python3 -m ensurepip --version
</pre></div><p>Objeví-li se výpis začínající „pip“, máš funkční <code>venv</code> nainstalovaný.
Přejdi na sekci <a href="#setup-venv">vytvoření virtuálního prostředí</a>.</p>
<p>Objeví-li se nápis <code>No module named ensurepip</code>, je potřeba doinstalovat
alternativu, Virtualenv.
Zapamatuj si, že Virtualenv budeš muset v dalším kroku použít,
a nainstaluj ho:</p>
<!-- na Fedoře se tohle nestává -->

<ul>
<li>Ubuntu:<div class="highlight"><pre><span></span><span class="gp">$ </span>sudo apt-get install python-virtualenv
</pre></div></li>
</ul>
<p>Používáš-li jinou distribuci, předpokládám, že instalovat programy už umíš. :)</p>
<p><a id="setup-venv"></a></p>
<h2>Vytvoření virtuálního prostředí</h2>
<p><!-- Pozn. Tahle sekce je velice podobná pro Linux, Mac i Windows;
     měníš-li ji, koukni se jestli není změna potřeba i jinde. -->Nakonec vytvoř virtuální prostředí.</p>
<p>Zvol si adresář (složku), ve které budeš mít soubory k PyLadies.
Může to být třeba <code>/home/<i>jméno</i>/naucse-python</code>,
neboli <code class="pythondir">~/naucse-python</code>.
Adresář vytvoř a poznamenej si, kde je.</p>
<p>Vytváříš-li adresář jinde, nebo s jiným názvem, tak kdykoli ve zbytku
materiálů uvidíš <code class="pythondir">~/naucse-python</code>, doplň
místo toho „svůj“ adresář.</p>
<p>Zvolený adresář po vytvoření nesmíš přesouvat jinam – když to uděláš,
přestane virtuální prostředí fungovat.
Proto ho nedoporučuji vytářet na Ploše.</p>
<div class="admonition note"><p>Kdybys někdy chtěl/a adresář přece jen přesunout,
musel/a bys smazat virtuální prostředí a vytvořit nové.</p>
</div><p>Teď když je tenhle adresář vytvořený, otevři příkazovou řádku
a příkazem <code>cd</code> se do něj přepni:
<!-- XXX: Special highlight in source code needed --></p>
<div class="highlight"><pre><span></span><span class="gp">$ </span><span class="nb">cd</span> ~/naucse-python
</pre></div><p>Pak virtuální prostředí vytvoř.
Pokud jsi v přeskočil/a instalaci Virtualenv, zadej:</p>
<div class="highlight"><pre><span></span><span class="gp">$ </span>python3 -m venv venv
</pre></div><p>jinak:</p>
<div class="highlight"><pre><span></span><span class="gp">$ </span>virtualenv -p python3 venv
</pre></div><p>Tím se ti vytvořil adresář <code><span class="pythondir">~/naucse-python</span>/venv</code>,
ve kterém jsou soubory s virtuálním prostředím.
Můžeš se podívat dovnitř, ale nikdy tam nic neměň.</p>
<h2>Aktivace virtuálního prostředí</h2>
<p>Nakonec virtuální prostředí aktivuj:</p>
<div class="highlight">
<pre><code><span class="gp">$</span> source <span class="pythondir">~/naucse-python</span>/venv/bin/activate
</code></pre>
</div><p>Po spuštění tohoto příkazu by se mělo na začátku příkazové řádky
(před <code>$</code>) objevit slovo <code>(venv)</code>.
Tak poznáš, že je virtuální prostředí <em>aktivní</em>.</p>
<p>Tenhle příkaz si zapiš. Budeš ho muset zadat vždycky, když pustíš příkazovou řádku,
než se pustíš do programování.</p>
<p>Python máš, můžeš se pustit do programování!
To už bude stejné pro tebe i pro lidi na Linuxu a Windows.
Sejdeme se na <a href="naucse:page?lesson=beginners/first-steps">další stránce</a>, kde uděláme první krůčky s Pythonem.</p>