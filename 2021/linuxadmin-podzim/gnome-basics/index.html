<h1>Úvod do prostředí GNOME</h1>
<p>Grafické prostředí je část systému, která se stará o spouštění grafických
(„okýnkových“) programů, vykreslování okýnek, a podobné úkoly.
My budeme používat prostředí GNOME.</p>
<p>GNOME poznáš podle horní černé lišty, na které je vlevo tlačítko
<em>Činosti</em> (angl. <em>Activities</em>), uprostřed datum a čas a vpravo několik ikonek.
(Všechno to samozřejmě jde různě přenastavit.)</p>
<p><span class="figure"><a href="naucse:static?filename=gnome-shell.png"><img src="naucse:static?filename=gnome-shell.png" alt="GNOME Shell"></a></span></p>
<p>Kliknutím na <em>Činnosti</em> se ukáže přehled:</p>
<p><span class="figure"><a href="naucse:static?filename=activities.png"><img src="naucse:static?filename=activities.png" alt="Činnosti"></a></span></p>
<ul>
<li><p>Dole je lišta ikonek, kterými můžeš spouštět různé programy.
Poslední ikonka, mřížka z teček, otevírá nabídku všech nainstalovaných
grafických programů.</p>
</li>
<li><p>Nahoře je hledací lišta, pomocí které můžeš hledat programy ke spuštění,
soubory k otevření, nastavení ke změně, a tak podobně.</p>
<p><em>Tip</em>: Na hledací lištu není potřeba klikat, stačí začít psát na klávesnici!</p>
</li>
<li><p>Uprostřed se ukazují aktuálně otevřená okna, pokud nějaká jsou.</p>
</li>
<li><p>Vpravo je náhled další <em>virtuálníy plochy</em> (angl. <em>Virtual desktops</em>),
odděleného „prostoru“ pro okýnka.
Mezi jednotlivými plochami můžeš přepínat.
Jakmile otevřeš okna na více plochách, objeví se i jejich seznam,
kterým mezi nimi lze rychle přepínat.
Doporučuju to zkoumat, až budeš mít otevřeno několik okýnek.
Kdyby ti někdy okýnka „zmizela“, koukni sem, jestli nejsou na jiné ploše.</p>
</li>
</ul>
<p>Pro systémovou administraci budeš potřebovat hlavně prohlížeč,
příkazovou řádku (terminál) a textový editor.
Zkus si je spustit:</p>
<ul>
<li><p>Klikni na <em>Činnosti</em> a vlevo vyber ikonku prohlížeče Firefox
(červená lištička).</p>
</li>
<li><p>Klikni na <em>Činnosti</em>. Terminál v nabídce není, začni tedy psát
<kbd>T</kbd><kbd>E</kbd><kbd>R</kbd>, dokud se neobjeví ikonka
Terminálu.
Klikni na ni <em>pravým tlačítkem</em> a zvol <em>Přidat mezi oblíbené</em>.
Od teď bude Terminál v liště vlevo, což se určitě bude hodit :)</p>
<p><span class="figure"><a href="naucse:static?filename=add-favorite.png"><img src="naucse:static?filename=add-favorite.png" alt="Přidání Terminálu do oblíbených"></a></span></p>
</li>
<li><p>To samé udělej pro Textový editor.</p>
</li>
</ul>
<p>Nakonec klikni do pravého horního rohu.
Ukáže se menu se systémovým nastavením: hlasitost zvuku, připojení k internetu,
nastavení, vypnutí/odhlášení.
(Na opravdovém počítači tu najdeš i např. nastavení jasu obrazovky, Bluetooth,
atd.)
Nastavení (doporučuju časem postupně projít, abys zjistila co všechno je
možné).</p>
<p><span class="figure"><a href="naucse:static?filename=system-menu.png"><img src="naucse:static?filename=system-menu.png" alt="Systémové menu"></a></span></p>
<p>Až si dohraješ, virtuální počítač můžeš vypnout.</p>